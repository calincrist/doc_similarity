ROMANULU, BUCURESCI, 1/13 AUGUST 1878
      
      N’ar trebui să mai urmăm desbaterea asupra unor cestiuni politice de aşa mare însemnătate ca cele tratate de Congresul de la Berlin, cu nesce adversari care nu se mărginesc a acusa partida liberală şi guvernul său de ceia ce s-a întâmplat, dară şi de ceia ce s-ar fi putut întâmpla.
      Sunt săptămâni întregi de când organele oposiţiunii nu se ocupă decât de cestiunea capitalisării tributului care, după cum au dovedit protocoalele Congresului, s-a cerut de Karateodory –paşa, dară a fost trimis şi înmormântat la comisiunea de redacţie, de unde nu s-a mai întors la Congres.
      Oposiţiunea pretinde însă că România cât p-aici era să fie supusă la capitalisarea tributului.
      Această simplă presupunere despre ceia ce, după oposiţiune, s-ar fi putut întâmpla, este de ajuns spre a motiva cele mai violente acuzări în contra guvernului.
      Va să zică serioşii şi bine cumpătaţii noştri adversari politici nu se mărginesc a acusa pe guvern, şi partita ce el reprezintă, pentru tot ce a făcut Congresul european, dară îl acuză încă şi pentru ceia ce presupune că ar mai fi putut să facă Congresul! 
      Atâta seriozitate ar trebui se ne scutească de orice polemică.
      Urmând dar cu analiza câtorva articole ai tratatului de la  Berlin, nu polemica voim a face. Scopul nostru este de a răsipi   pe de o parte erorile ce le-ar fi putut răspândi în public   interpelările de rea-credinţă, şi de a dovedi pe de alta cu cât politica demnă şi curat naţională urmată de  România a asicurat acestui stat avantagie mai mari decât statelor care au voit, după cum  zice   oposiţiunea, „să-şi asicure ajutorul unui puternic aliat”.
      Negreşit în opera Congresului de la Berlin sunt mai multe disposiţiuni care ne dau grele loviri.
      Prima este disposiţiunea prin care se reda Rusiei partea din Basarabia care ni-se înapoiase în 1856.              
      Dară oposiţiunea pare a nu simţi această lovire după cum o simţim noi ceştia „radicalii”; ea trece uşor asupră-i şi se leagă de alte disposiţiuni care, sau n'au nici o însemnătate, după cum am probat că este diaposiţiunea de la art. 48, sau n'a deloc înţelesul ce li-se dă, cas în care cad art. 57 relativ la Porţile de Fer şi art. 49 relativ la drepturile consulare. Din aceste disposiţiuni, cu totul secundare, reacţiunea face mai cu osebire o acusare capitală guvernului actual şi  partidei sale.
      Am probata ieri că numai  prin cea mai adâncă ignoranţă s-ar putea zice că art. 48, privitor la   interzicerea de a pune tase de transit,  „ne rădică independinţa  şi autonomia noastră comercială ".
      Se venim acum la art. 57.  Ece cuprinsul său:
      „Esecutarea lucrărilor, menite a face să dispară obstacolele pe care Porţile de Fier şi Cataractele le opun plutirii, este încredinţată Austro-Ungariei. Statele ţărmurene ale acestei părţi a fluviului vor acorda toate înlesnirile ce ar putea să fie cerute în interesul lucrărilor”.
      Negreşit acesta este unul din articolele ce cată să ne displacă.
      Mai drept, mai corect ar fi fost ca puterile să fi lăsat statele ţărmurene să se înţelegă între dânsele asupra lucrărilor în cestiune. Puterile cele mari au preferit însă a curma ele orice dificultăţi şi a resolva cestiunea, în virtutea principiului că un Congres general european poate lua resoluţiuni în numele Europei întregi şi aceste resoluţiuni devin obligatorii pentru toate statele Europei, chiar şi pentru acelea ce n'au luat parte la Congres.
      Cu toate aceste să vedem, acest art. 57 are el oare înţelesul ce i-l dă oposiţiunea, care negrşit îl impută nu Congresului, ci tot radicalilor din România.
      Statele ţărmurene la Porţile de Fer şi la Cataractele Dunării sunt Austro-Ungaria, România şi Serbia. România n'are decât o foarte mică parte de ţărm în dreptul Porţilor de Fer; partea cea mare revine Austro-Ungariei şi Serbiei. Dacă aceste trei state s'ar fi întrunit şi în comună înţelegere ar fi însărcinat pe unul din ele cu lucrările de făcut pe linia de fruntarie, adică pe Dunăre, rămânând ca celelalte două să-i dea tot concursul, lucrul ar fi fost cu desăvârşire corect din puntul de vedere al suveranităţii teritoriale. Asemenea dacă România şi Serbia ar fi avut represintanţi în Congres, lucrul ar fi fost iarăşi coreca, căci aceste state ar fi avut vot în adunarea europeană în care s'ar fi decis cestiunea.
      Dară nici România nici Serbia nu erau încă recunoscute ca independinte; prin urmare nu puteua să aibă represintanţi în Congres. Cine dar, conform dreptului internaţional, avea calitate de a decide în numele lor, fără a atinge printr'aceasta suveranităţii lor teritoriale? Avea calitate numai unanimitatea puterilor Europei întrunite în Congres: această unanimitate representând Europa întreagă, ea decide în numele tutor statelor ce o compun şi decisiunile ei sunt obligatorie pentru toate.
      M. Bluntschli, în opera sa Dreptul internaţional codificat, zice la paragraful 110, pagina 108, a doua ediţiune francese:
      „Când statele întrunite în Congres geueral european sunt de acord asupra oricăror disposiţiuni, acestea devin obligatorie pentru toate statele europene.
      „Aceste disposiţiuni trebuie să fie primite şi de statele care n'au luat parte la Congres, şi care prin urmare n'au aderat la decisiunile acestuia.”
      Bluntschli vorbesce aci de statele independinte. Daca principiurile ce le pune sunt esacte pentru dânsele, cu cât mai esacte trebuie s fie pentru statele a căror independinţă acum se recunoasce?
      Articolul 57 al tratatului de la Berlin poate dar să fie o atingere făcută intereselor noastre, poate să supere vederile noastre, dar nu este o isbire adusă suveranităţii noastre teritoriale.
I.pentru că nu este vorba de o acţiune politică, care se esercită pe teritoriul nostru, ci de o lucrare tehnică ce se face pe linia noastră de fruntarie, cu concursul nostru.
II. pentru că decisiunea de a se încredinţa Austro-Ungariei lucrările de la Porţile de Fer nu este luată în mod izolat de însăşi Austro-Ungaria, sau de două trei puteri întrunite, ci de un Congres general european, singurul care are calitate de a lua resoluţiuni în numele tuturor statelor Europei, prin urmare şi în numele nostru, oricât am protesta.
      A zice că România nu este pe deplin independentă şi de sine stătătoare, din causă că tratatul de la Berlin coprinde disposiţiunile de la art. 57, este o mare absurditate, consecinţă a unei mari ignoranţe în materie.
      Se poate zice cel mult că acest articol constituie pentru noi o servitute; ea este negreşit regretabilă, dar oricine cunoasce principiurile dreptului internaţional, scie bine că asemeni servituţi au fost impuse de o  necesitate europeană statelor celor mai puternice, fără ca ele să  atingă  cătuşi de puţin suveranitatea lor teritorială.
      Mai cu osebire, în ceia ce privesce plutirea râurilor ce despart sau trec prin mai multe state, asemeni servituţi au ajuns de regulă în Europa, de la faimosul tratat încheiat în 1815 la Viena de un Congres european.
      Europa, întrunită în Congres, a crezut mereu de atunci că, spre a satisface interese generale europene, are dreptul de a stipula asemeni obligaţiuni, mai totdeauna consimţite de statele cărora se cer, fiindcă râspund la un interes general, din care şi ele beneficiază, şi pe care în nici una cas n'au dreptul de  a încontraria.
      Este dară cu desăvârşire neesact că tratatul de la Berlin atinge întru ceva suveranitatea noastră teritorială.
      O asemenea atingere nu esistă nici pentru Serbia şi abia s'ar putea zice că esistă pentru Muntenegru, pe teritoriul căruia s'a dat Austro-Ungariei drept de poliţie, adică un drept curat politic şi care nu poate să aparţină decât numai autorităţilor politice ale ţărei.
      Vom face în numărul viitor compararea, şi atunci se va vedea dacă radicalii din România, care au pierdut şi „ajutorul unui puternic aliat”, au fost mai nefericiţi decât conservatorii din Muntenegru, oare şi-au păstrat cu credinţă ajutorul puternicului lor aliat.


ROMANUL, BUCURESCI, 18/30 CUPTORU 1878

      Partida radicală şi guvernul radical din România au dictat resoluţiunile Congresului de la Berlin.
      Din cauza partidului şi guvernului radical, cele şapte mari puteri, întrunite în Congres, au luat alte decisiuni decât cele pe care le-ar fi luat dacă acest partid n-ar fi fost la putere.
      Articolele 43, 44, 45, 48 şi 49 s-au pus în tratatul de la Berlin, astfel după cum vedem, numai din cauza partidei şi guvernului radical din România.
      În scurt, partida şi guvernul radical din România au puterea de a modifica gândurile, intenţiunile şi hotărârile tuturor puterilor celor mari ale lumei.
      Cine n'ar voi să recunoască şi să se închine înaintea acestei colosale puteri a partidei şi a guvernului radical din România, n'are decât  să citească principalul organ al oposiţiunii, ziarul Pressa, numerele de Sâmbăta şi Dumineca trecută.
      Articolul 44 dă drepturi civile şi politice Israeliţilor: ece ce au făcut radicalii!
      Articolul 45 retrocedează Basarabia: ece ce a făcut guvernul radical!
      Articolul 48 interzice taxele de transit: ece ce a făcut partida radicală!
      Articolul 57 încredinţează Austro-Ungariei lucrările de la Porţile de Fer: ece ce au făcut radicalii din România!
      Aşa vorbeşte principalul organ al oposiţiunii. Congresul nu e nimic, radicalii din România sunt tot.
      Dacă unele disposiţiuni ale tratatului făcut, suptsemnat şi astăzi ratificat de cele şapte mari puteri, sunt contrarie dorinţelor şi voinţelor României, nimeni nu e de vină decât numai partida şi guvernul radical din România.
      Cele şapte mari puteri n'au făcut decât să scrie supt dicteaua radicalilor din România.
      Seriositatea acestor argumentări este negreşit preţuită de toată lumea după cum merită. Din acest punt de vedere ar trebui să ne considerăm ca descărcaţi cu totul de neplăcuta sarcina de a-i răspunde.
      Cu toate acestea noi, şi ca membri ai partidei naţionale, pe care adversarii ei o numesc radicala, în speranţa de a o înfăţişa, în întru şi în afară, ca o fantasmă îngrositoare a socialismului, şi ca amici ai guvernului actual, ne place posiţiunea pe care o ie organul oposiţiunii şi asupra acestei posiţiuni vom argumenta, di puntul nostru de vedere.
      Da! vom afirma la rândul nostru: partida naţională din România şi guvernul ei nu au dictat, nu au determinat resoluţiunile Congresului, dar au avut o mare înrâurire asupra simţimintelor şi asupra decisiunilor Europei în privirea României.
      Dacă purtarea politică a României, condusă nesperat de partida la putere şi de ministerul său, n-ar fi atras asupra acestei ţări privirea şi admiraţiunea lumii întregi, ni s'ar fi reluat Basarabia fără nici o vorbă şi fără nici o desdaunare.
      Dacă partida de la putere şi guvernul său n'ar fi redat naţiunii gloria militară, în contra voinţei şi a ţipetelor oposiţiunii, care şi astăzi face o crimă guvernului din participarea României la resbel, protestările noastre în contra scopurilor Rusiei s'ar fi perdut în pustiu; nimeni nu le-ar fi luat în serios, ca venite din partea unei naţiuni lipsită de orice energie, de orice vitalitate, care stă, neputincioasă la o parte în momentul pericolului, şi numai după bătălie vine să ceară cu gălăgie o parte din pradă.
      Dacă guvernul partidei naţionale n'ar fi făcut, într'un mod cam sumariu, curmând el nedumeririle, ca naţiunea română, prin armata ei, să-şi verse sângele pentru independinţa absolută şi chiar pentru scăparea armatelor rusesci dintr-o posiţiune foarte critică, nu s'ar fi rădicat în urmă un strigăt unanim în toată Europa în favoarea României, acusând pe Rusia de ingratitudine.
      Daca n'am fi lnat parte la resbel, acusarea de ingratitudine s'ar fi adresat tocmai din contra Românilor. La protestările lor în privirea retrocedării Basarabiei, Europa, nepregătită de sacrificiile făcute de Români, neprevenită în favoarea lor, ar fi răspuns: Ce fel! Rusia se bate singură pentru voi; Rusia vă dă independinţa, pe care o primiţi de pe saltea; Rusia vă dă cutare avantagiu în schimbul petecului de Basarabie, şi încă mal cutezaţi a cârti? Tăcere, ingraţilor!
      Şi atunci, protestările noastre, în loc de a găsi răsunet şi adânci simpatii, în toată Europa, ari fi deşteptat din contra dispreţ şi antipatii.
      Ece ce ar fi făctu partida aşa numită conservatoare, dacă, fiind la putere, ar fi urmat politica pe care o propagă în oposiţiune.
      Urmând o politică cu totul contrarie, o politică de acţiune, o politică vitejească, partida şi guvernul naţional au pus România foarte sus în stima lumii întregi şi au schimbat cu totul opiniunea ce domnia în Europa despre Români.
      Oposiţiunea acuză astăzi pe guvern: I, de a fi luat parte la resbel, II de a fi protestat cu prea mare putere în contra Rusiei şi de a-şi fi înstrăinat astfel „amicia acestui puternic aliat”.
Va să zică, dacă partida aşa numită conservatoare ar fi fost la putere, nici n'ar fi luat parte la res-bel, nici mai cu osebire n'ar fi protestat în contra voinţelor Rusiei, spre a-şi „păstra amicia şi a-şi asicura ajutorul puternicului nostru aliat”.
      Spuie oricine ce ar fi devenit România şi ce rol ar fi avut ea cu această politică, credincioasă tradiţiunii „capul plecat de sabie nu e tăiat”?
      Spuie oricine dacă, printr'o asemene politică, dispreţul ce'l aveau multe popoare în Europa pentru Români nu s'ar fi întărit, nu s’ar fi legitimat, şi dacă astăzi ar resuna toată publicitatea   europeană de laude şi de simpatii pentru naţiunea română.
      Da! afirmăm din nou: mare şi mult salutară înrâurire a avut partida naţională şi guvernul ei, în memorabilele evenimente prin care a trecut România, şi viitorul va rădica altare tocmai în onoarea faptelor din care li se face astăzi o acuzare.
      Dară n'are cineva decât să-şi arunce privirea asupra tratatului de la Berlin şi va vedea de îndată înrîurirea politicei urmată de România, în marea deosebire ce se face între dânsa şi Serbia şi eroicul Muntenegru.
      Românii au negreşit cuvântul de a fi foarte nemulţămiţi de hotărârile luate în privirea lor de areopagul european; dară să se compare puţin aceste hotărâri, cu cele luate în privirea Serbiei şi a Muntenegrului, şi se va vedea de îndată imensa deosebire în favoarea noastră, deosebire dobândită numai mulţămită dibăciei şi marei energii cu care a fost condusă politica ţerei în evenimentele prin care am trecut.
      Serbia ocupa înainte de resbel o posiţiune politică identică cu a României; Serbia a fost în totul supusă voinţelor „puternicului său aliat”; Serbii fac parte din gintea pentru care mai în special s'a făcut resbelul; Serbii prin legăturile lor cu Rusia avea asicurată protecţiunea acestei mari puteri precum şi a Germaniei; Sârbii, în fine, îndemnaţi se scie de cine, a început în 1876 resbelul fără ajutorul nimenui, l'au susţinut singuri cu cele mai mari sicrificie şi au suferit durerile învingerii. Sârbii aveau dară dreptul să se aştepte a fi cel mai puţin trataţi ca şi Românii. Ba, în facia conflictului ivit în urmă între România şi Rusia, ei, care remaseră tot în cele mai strânse relaţiuni cu Ruşii, fără a ieşi cu un pas din voinţa acestora, sperau desicur şi cu temei că vor dobândi mult mai mult decât Românii.
      Tratatul de la Berlin este însă pentru Sârbi o desilusiune mult mai amară, mult mai dureroasă decât pentru Români. Li se dă independinţa cu servituţi monstruoase. Pentru bucata de pământ ce li se anesează, li se impune o parte din datoria Turciei şi Poarta păstrează pe pamântul sârbesc proprietăţile statului turcesc şi fondaţiunile pioase turceşti; adică mai tot pământul cedat Serbiei va fi proprietate particulară a Porţei, deoarece se scie că în Turcia tot pământul era proprietate a Sultanului.
      Nici una din aceste condiţiuni nu este făcută României, nici pentru Dobrogea, nici chiar pentru partea din Bulgaria ce se anesează pe lângă Dobrogea.
      Dară Muntenegrul, eroicul Muntenegru, care a susţinut un resbel neîncetat în contra Turciei; care, lăsat singur în contra unor oştiri de o sută de ori mai numeroase, n'a depus un moment armele şi şi-a vărsat necontenit sângele, cu un eroism care nu se mai vede la nici un alt popor în Europa; ce a dobândit oare acest Muntenegru, de mai nainte recunoscut independent de mai multe puteri; ce i s-a dat ca preţ al sacrificielor lui de secole şi al amiciei sale nestrămutate pentru „puternicu-i aliat?” 
      Vom arăta în alt număr mai pe larg ce i s'a dat; atât numai arătăm astăzi că i s'a anexat Antirari interzicându-i-se dreptul de a avea pavilion şi bastimente de răsbel şi dându-se Austriei dreptul de a face poliţie în apele şi pe teritoriul muntenegrin.
      Vezând dară ceea ce s'a făcut în Congresul de la Berlin pentru Serbia şi Muntenegru, şi ceia-ce s'a făcut pentru România, orice om de bun simţ şi de bună credinţă va recunoaşte că de mari rele şi de mari pericole a scăpat România, mulţămită politicei de împotrivire şi de acţiune adoptată de guvernul ei.
În alt număr vom face o mai întinsă şi mai precisă comparaţiune între posiţiunea făcută Serbiei şi Muntenegrului şi posiţiunea făcută României prin tratatul de la Berlin.


ROMANULU, BUCURESCI, 21 CUPTOR/2 AUGUST 1878
     
     Dacă tratatul de la Berlin este just, echitabil, conform cu trebuinţele. Drepturile şi aspiraţiunile popoarelor, Europa se va bucura de o lungă pace, pe care o doresce toată lumea.
     Dacă însă, din contra, decisiunile Congresului n’au putut să mulţumească decât numai vreo doi-trei interesaţi, nesocotind popoarele cele mici şi lăsând cu totul nedeslegată cestiunea Orientului, atunci speranţa în pace e foarte slabă, căci, causele resbelului esistând ca şi mai înainte, ba chiar înmulţindu-se, o nouă luptă nu va putea să nu isbucnească.
     O pace întemeiată pe injustiţie, pe asuprire, pe dreptul celui mai tare, este, negreşit, tot un fel de pace, după cum tot un fel de pace este şi liniştea nenorocitului pe care lanţurile îl ţin pironit de zidul închisorii; dar o asemenea pace este o stare anormală, şi stările cele anormale nu durează.
     Opiniunea publică a Europei întregi s'a pronunţat asupra valorii tratatului de la Berlin. El se va realisa, căci l-au dictat cele şapte puteri mari, contra acţiunii unite a cărora ar fi o nebunie de a se opune. Popoarele cele mici nedreptăţite îl primesc, sunt silite a'l primi, pentru că la cas de resistenţă ele s-ar espune a fi sdrobite.  Dară nu se găseşte un singur publicist serios şi sincer, sincer mai pe sus de toate, care să nu recunoască că situaţiunea este numai transitorie, că nu s’a făcut nimic definitiv, că îndreptarea va veni curând dacă popoarele vor şti până atunci să aştepte şi să se pregătească.
     Numai oposiţiunea de la noi, care nu e sinceră nici măcar atunci când este serioasă, declamă mereu de vreo câteva zile despre perfectabunătate şi eterna soliditate a operei Congresului de la Berlin.
     Ea numeşte revoluţionari pe oricine cutează a protesta contra injustiţiei, pe oricine nu renunţă în viitor la realizarea aspiraţiunilor sale naţionale, pe oricine îndrăzneşte a arăta o umbră de nemulţumire asupra situaţiunii internaţionale, chiar când se supune necesităţii de a primi faptul împlinit.
     Pentru organele aşa numitei partide conservatoare,   Grecii   sunt anarhişti, fiindcă  Congresul n-a voit să ţină seama de cererile lor, legitime în  cea  mai   mare   parte.  Italienii sunt nişte radicali, de vreme ce ei nu se sfiesc a-şi manifesta nemulţămirea de a vedea Mediterana trecând sub dominaţiunea Angliei. 
     Bărbaţii de stat de la Pressa şi de la Timpul cer de la Italia, de la Grecia, de  la  toate   popoarele  atinse mai mult sau mai puţin prin hotărârile Congresului, nu numai să primească situaţiunea ce li s-a creat, dar încă s-o binecuvânteze pentru vecii vecilor, cântând pe toate tonurile că bun este tratatul de la Berlin şi durabilă va fi pacea.
     Oricine nu crede orbeşte în bunătatea tratatului şi’n durata păcii este un revoluţionar, un anarhist, un radical.
     Când o partidă întreagă, ba încă o partidă ce'şi dă epitetul de conservatoare, ie o asemenea atitudine, atât de contrară opiniunii publice generale, ea trebuie să aibe un motiv d'a o face, o raţiune destul de puternică, un scop la care ţinteşte.
     Să ne oprim un moment pentru a limpezi această cestiune.
     Oposiţiunea primeşte resultatul practic al tratatului de la Berlin; ceia ce ne dă Congresul este dat şi cia ce ne ie Congresual este luat.
     Partida de la guvern nu poate să nu primească şi ea acest resultat pe care ni-l impune o forţă maioră.
     Supt raportul primirii resultatului imediat, nu esistă  di^rdară nici o diferenţă tactică între partida naţională şi partida zisă conservatoare.
     Deosebirea între ambele se începe de aci încolo.
     Partida de la gnvern zice: supunându-mă necesităţii, primesc decisiunile Congresului; nu uit însă că cestiunea Orientului, lăsata deocamdată fără soluţiune, se va deslega mâne sau poimâne; utilizând dar actualitatea, trăgând tot binele posibil chiar din răul ce se face naţiunii române, mă voi sili din toate puterile a o pregăti pentru viitoarea zi a dreptăţii, mă voi pune a o căli, a o întări, şi se scie că-n secolul XIX naţiunile se întăresc şi prin instrucţiune.
     Partida în oposiţiune crede, din contra, că cestiunea Orientului este pe deplin  deslegată, că pacea Europei este cu desăvârşire asicurată, că ceia ce s-a făcut astăzi n'o să se mai schimbe, că viitorul  nu esistă.
     Domnii de la Pressa şi de la Timpul ne zic de mai înainte: când vom veni noi la putere, nu vom avea trebuinţă de a pregăti România  în vederea viitorului; libertatea şi instrucţiunea mai cu seamă sunt nisce elemente socialiste; naţiunea română are trebuinţă de ordine şi numai de ordine, o vom regularisi.
     Ece programa ministerială a aşa numitei partide conservatoare.
     Triumfurilor de  pe  câmpul de resbel  au urmat  triumfurile  de pe câmpul literar şi ştiinţific.
     Vitejia Românului în luptele sângeroase de la Plevna a deşteptat atenţiunea lumii întregi şi astăzi nu e aproape un om în lume care să nu scie cine e şi ce e Românul, lucru care mai anii trecuţi se întâmpla ca să nu-l scie chiar oamenii care trec de învăţaţi. Sângele eroilor de la Griviţa şi Rahova a aruncat o rază luminoasă peste naţiunea română, rază care străluce încă şi astăzi şi atrage privirile universului asupra ei.
     Pe de altă parte manifestarea caracterului român în luptele politice pentru esistenţa sa naţională faţă cu Rusia, nedreptatea Congresului de la Berlin adusă României, toate acestea au deşteptat o viuă simpatie în toate animile din lume care au un simţ de dreptate, ş’această simpatie se manifestează necontenit şi în toate chipurile.
     Triumful poetului nostru Alecsandri la Montpellier, chiemarea d-lui Urechia la preşedinţia Congresului etnografic de la Paris, sunt lucruri cunoscute cititorilor noştri.
     Astăzi avem a le comunica un nou semn de simpatie de felul acesta. 
     O telegramă ne spune că Congresul igienic de la Paris a ales pe doi români membri ai biroului său. D. dr. Felix, din Bucuresci, a fost ales preşedinte de iar d. dr. Ciura, din Iaşi, vicepreşedinte.
     Nu putem decât să ne bucurăm din toată inima de onoarea ce se face naţiunii române.


ROMANULU, BUCURESCI, 24 CUPTORU/5 AUGUST 1878
        
        Discusiunile urmate în presa română după publicarea tratatului de la Berlin par a se fi oprit la ideia că forţa lucrurilor ne obligă a ne supune nedreptelor otărâri ale Europei.
        Puterile cele mari doriau şi doresc pacea cu orice preţ; ele au închis ochii, şi au consânţit o mulţime de nedreptăţi spre a ajunge la realisarea acestei arzânde dorinţe chiar pentru un timp cât de scurt.
        Tratatul eşit din conciliabulul de la Berlin amintesce oricui fabula despre tovărăşia dintre leu şi cele1alte animale. Acest tratat, e menit, în gândul puterilor semnatare, a satisface dorinţa de pace a Europei. El lasă însă viitorului calea deschisă mai mult decât alte tratate, căci nici nu e învestit măcar ca altele, şi mai cu osebire ca cel din 1856, cu garanţia colectivă formală a puterilor Europei.
        E dar prudinte de a ţine seama de dorinţa Europei, esprimată prin tratatul de la Berlin, cu toată durerea ce ne sfâşie anima.
        Asupra acestui punt partidele din ţară par a fi de acord.
        Aceia care a propagat supunerea oarbă la cererile Rusiei, nedrepte şi călcătoare de tratate; partida care a făcut guvernului, Camerelor şi ţării acusarea capitală că şi-au înstrăinat pe Rusia, nesupunându-se la acele cereri, nu s'a contrazis de astă-dată; ea voiesce să ne supunem şi acusă de trădare pe acel care cuteză a se pronuncia într'alt mod.
        În partida liberală a fost oarecare esitare, efect natural şi legitim al asteptării generale înşelata; dară în sfârşit resemnarea a câştigat tărâm şi astăzi ea pare a fi aproape generală.
        Cestiunea   care   preocupă  acum mult spiritele  e d'a  se sci dacă, după legile noastre actuale, e trebuinţă d'o Constituantă, care să se rostească asupra otărârilor Congresului şi   care să decidă despre atitudinea ţărei,   sau dacă Camerele ordinare au competinţa de a face aceasta.                                        |
        Opiniunea noastră e cunoscută; totuşi nu credem de  prisoso  a reveni, pentru că s'au adus  în desbatere argumente   noi,   care   cer o întâmpinare.
        Acum, ca todeauna, ideile şi atitudinea noastră vor fi inspirate de dorinţa nestrămutată  de  a respecta legile  în fiinţă şi interesele naţionale.
        De aceia, declarăm de la început că,  dacă otărârile Congresului vor modifica ceva   din pactul nostru fundamental, numai o Constituantă îşi  va putea da cuvântulu asupra lor, şi în special asupra acelora care  ar cuprinde  asemenea modificări.                               
        Otărârile Europei se reduc la următoarele:                                             
        I). Retrocedarea Basarabiei; 
        2). Anesarea Dobrogei;                  !
        3) Acordarea de drepturi politice şi civile Israeliţilor.
        Ating aceste otărâri pactul nostru fundamental?
        Puntul al treilea modifică Constituţiunea, căci el ne obligă a recunoaşte principiul ce fusese înscris la 1866 în alin. 2 al art. 6 din proiectul de Constituţiune, alineat care a fost şters în urma unor manifestări, a căror origine şi nenorocite efecte sunt astăzi tuturor cunoscute.
        Cât despre cele două dintâi punte, ele nu modifică absolut nimic în Constituţiune: otărârile Europei d'a deslipi Basarabia de la sânul mamei patrie şi d'a ne alipi Dobrogea nu ating întru nimic pactul nostru fundamental.
        Constituţiunea nu prevede în nici un articol graniţele României.
        Singurul articol ce privesce această materie este art. 2, care sună astfel:
        „Teritoriul României este nealienabil.
        „Limitele statului nu pot fi schimbate sau rectificate decât în virtutea unei legi.”
        Alineatul întâi pune principiul general că pământul României nu se poate înstrăina.
        Al doilea alineat prevede două cazuri speciale, adică două escepţiuni la această regulă generală: rectificarea de graniţe şi schimbarea de graniţe, care constituie tot un fel de înstrăinare, ce se poate săvârşi prin legi ordinare, emanate de la Camerele obicinuite.
        Prin rectificare se înţelege regularea contestărilor dintre state vecine în privinţa graniţelor, sau cu alte cuvinte îndreptarea lor.
        Ce poate fi însă o „schimbare" de graniţe?
        Negreşit este ceva mai mult decât o rectificare; căci altfel întrebuinţarea acestora două espresiuni în acelaşi articol şi una după alta nu s'ar putea esplica într'un moa logic.
        Deci, după alin. 2 al art. 2 din Constituţiune, o legislatură ordinară e competinte d'a aproba nu numai o rectificare, ci chiar o schimbare de graniţe.
        În special, credem că cestiunea primirii Dobrogei şi otărârea d'a nu ne împotrivi cu puterea la luarea Basarabiei, adică o acţiune ca să zicem aşa negativă, — intră cu totul în competinţa corpurilor legiuitoare obicinuite.
        Darăsaă mergem mai departe. Acum câteva luni, când ni-se făcu propunere de a ceda Basarabia ş'a primi Dobrogea, nici o voce nu se rădica spre a tăgădui competinţa corpurilor legiuitoare d'a se pronuncia asupra acestei cereri şi toţi în unire — guvernul, oposiţiunea şi partida liberală—respinseră propunerea. Corpurile legiuitore au  dară recunoscute de toţi ca competinte de a lua o otărâre privitoare la Dobrogea şi Basarabia şi nu vedemcum, de la Aprile pân'acum, ar fi putut perde aceasta competinţă.
        În sfârşit vom pune o întrebare, la care vom răspunde cu tratatul de la Paris în mână. Supt ce titlu a alipit acel tratat la Moldova Basarabia de miază-zi? Art. 20 răspunde în următorii termeni:
        „În schimb... şi spre a asicura mai bine libertatea Dunării, M. S. Împăratul tuturor Rusielor consimte a se rectifica fruntaria sa în Basarabia."
        Basarabia ni s’a dat dară ca o rectificare de fruntarie.
        Şi Constituţiunea noastră prevede în art. 2 că rectificarea şi schimbarea de graniţe se pot face prin legi ordinare.
        Într'un cuvânt, Camera şi Senatul sunt competinţi de a se rosti asupra otărârilor Congresului în privinţa Basarabiei şi a Dobrogei.
        Ş'apoi să reducem lucrul la adevăratele lui proporţiuni.
        Ni-se ia Basarabia. Este oare aci o cestiune de legiferare?
        Poporul român are oare putinţa de a regula acio cestiune aşa cum ar dori el şi după cum cer interesele lui? Din nenorocire nu.
        Credem dară că în această cestiune nu este nici un cuvânt de a se face vreo lege. Din moment ce ni se răpesce Basarabia în contra voinţei noastre, nouă nu ne rămâne decât sau a ne împotrivi cu puterea, sau a ne supune înaintea unei otărâri luate de toate puterile Europei. În ambele casuri nici o lege nu-şi poate avea locul.
        Afară de aceasta, nu trebuie se scăpăm din vedere că, dacă nu putem apăra şi menţine întregimea pământului nostru, suntem datori cel puţin să nu înstrăinăm singuri, nici să slăbim suveranitatea noastră naţională, ceia ce s'ar întâmpla dacă s'ar convoca o Constituantă, după cererea străinilor, cerere nedreaptă în principiu şi jignitoare în faptă.
        O asemenea procedere ar fi primejdioasă din toate puntele de vedere; ea ar deschide calea influinţelor din afară, care încuragiate de acest prim succes ari putea să ţintească în urmă din ce în ce mai departe.
        Cum însă, se ia zice, vom putea înlătura convocarea unei Constituante în cestiunea Evreilor, pe care nu'i putem pune pe aceiaşi linie cu ceilalţi străini, făr'a călca într'un mod vădit Constituţiunea?
        Dacă am arunca o privire asupra iustituţiunilor ţărei care e mama parlamentarismului, dac-am voi   să admitem procedarea urmată de ea, ar fi poate găsit   mijlocul de a da Europei o primă satisfacere, până când ţara va  simţi trebuinţă de a modifica pactul său fundamental.                                   
        Englitera a abrogat prin simpla nonpracticare principiile de  alte veacuri ce se aflau înscrise în diferitele acte al căror  total   constituiesc legislaţiunea sa, ş'a  realizat astfel toate progresele posibile, ş'a dat  satisfacere   tuturor  ideilor moderne.
        Dară dacă  o asemenea   procedere n'ar fi posibilă în sistema noastră de legislaţiune, atunci neapărat va fi trebuinţa, mai curând sau mai târziu, la convocarea unei  Constituante, pentru regularea  singurului punt din otărârile Congresului care modică articolul 7 al Constituţiunei noastre.
        Unele din foile reacţiunii răspândesc, despre sănătatea preşedintelui Consiliului, d. Ion Brătianu, nisce sciri al căror neadevăr cutezător şi perfid nici nu merită să fie relevat.
        D. Ion Brătianu, încă înainte de accidentul de la Cotroceni, obosit de doi ani de cea mai mare şi necontenită activitate, în mijlocul evenimentelor celor mai grave, avea neapărată trebuinţă de puţin repaus. Când toată lumea ie o lună de concediu pe an pentru căutarea sănătăţii, când miniştri din toate statele găsesc pe rând mijlocul de a se repausa puţin, într-un centru mai liniştit, de oboselele afacerilor publice, nu credem că numai d-lui Ion Brătianu să-i fie interzis un moment de repaus, după o muncă neîntreruptă ca aceia ce a trebuit să-şi impuie de doi ani.
        D. Brătianu, pe deplin vindecat de consecinţele accidentului de la Cotroceni, suferă însă de acea debilitate pe care oricine îl văzuse o observase la d-sa de câtva timp. Amicii d-sale l-au silit dară a profita de momentul de stagnaţiune în care sunt astăzi afacerile şi a merge să-şi îngrijească sănătatea, ceva mai departe de ocupaţiunile pe care fiind în ţară nu poate înceta de a le îngriji, şi mai la adăpost de sutele de vizite ce-l asediază chiar la vie lângă Piteşti.
        După un repaus de câteva săptămâni, într-o localitate liniştită, d. Brătianu va relua toate ocupaţiunile sale publice, şi naţiunea îl va revedea neobosit şi ager ca totdeauna, pentru marea consternare a inamicilor partidei liberale şi naţionale.


ROMANULU, BUCURESCI, 27 CUPTORU/8 AUGUST 1878
      
      A ne opune unui curent prea puternic, în mijlocul căruia ne-am afla, ar fi să ne espunem a fi târâţi şi înecaţi; trebuie din contră să-l urmăm şi, lăsându-ne pe apă, să plutim uşor şi să săutăm a ne regula mersul după cum convine principielor şi intereselor noastre.
      Această regulă, riguros esactă din punt de vedere fizic, totatât de esactă este şi din punt de vedere metaforic, ori la care cestiune s-ar aplica ea, şi la cestiunile politice mai cu osebire.
      În cestiunile mari politice, când se formează un curent puternic şi bine determinat într-un sens, oamenii politici, adică aceia care nu fac numai pură teorie politică, ci sunt nevoiţi, spre a-şi putea servi ţara, să facă şi politică practică, politică posibilă, n-au decât două căi de urmat: sau a ieşi cu totul din curent, a se retrage din politica militantă şi a face pură teorie până la alte vremuri, sau a urma curentul, căutând a-l regulariza, a-l domoli, a-l dirige spre un scop determinat. Dacă, în loc de a urma una din aceste două căi, ar voi să înfrângă curentul, şi-ar frânge desicur gâtul.
      Astăzi este vorba de un curent încă mult mai  puternic decât acelea ce s'ar pute forma în cestiunile politice curat interioare.
      Este un puternic curent european, o voinţă unanimă de pace. Cine se va opune acestui curent, cine va căuta să înfrângă aceasta voinţă, va fi sdrobit. Cine va cuteza să turbure înţelegerea bine rău stabilită pentru moment, va fi privit ca inamic comun şi de toţi ese-cutat.
      Naţiunea română, cu tactul său politic aşa de fin şi de pătrunzător a înţeles, atât pericolul în cas de împotrivire, cât şi foloasele ce s'ar putea trage cu timpul din tratatul de la Berlin, după cum s'au tras şi din tratatul de la Paris.
      De aceia astăzi simţământul general în România este supunerea la tratatul de la Berlin. Naţiunea intră în puternicul curent european, căci pe de o parte nu'l poate înfrânge, iară pe de alta, urmându-l fără servilism şi cu o patriotică înţelepciune, mai sicur îşi va ajunge scopul.
      Această credinţă este astăzi aşa zicând în aer; orice speculaţiune sau intrigă  de partid ar căuta s-o desrădăcineze nu va avea absolut nici un succes.
      Pe acest tărâm oposiţiunea n'ar mai putea dar încerca să lovească în guvern şi în partida de la putere; afara de aceasta, oposiţiunea, din puntul său de vedere negreşit, s-a şi rostit de mult timp asupra cestiunii: ea a calificat de smintiţi şi de nebuni pe aceia care s-ar încerca să nu se supuie decisiunilor Congresului: dară, în ceia ce privesce Dobrogea, ea a acusat de înaltă trădare pe aceia ce ar refuza anexarea ei.
      Prin urmare, oposiţiunea, afară numai dacă nu va voi să se facă de râs şi de batjocură, nu poate să revie asupra declarărilor ei, şi să se puie asupra acestui punt în dezacord cu guvernul şi cu naţiunea.
       Reacţiunea a văzut sfărâmându-se şi nimicindu-se în mânele sale, una câte una, toate armele prin care sperase a cuceri puterea; aceasta pe de o parte din causa că purtarea guvernului român, condus de representaţiunea naţională, a fost pe atât de corect, pe cât de patriotică şi de mult dibace, iar pe de alta, din causă că oposiţiunea lipsesce de orice seriositate, de orice linie sicură de purtare şi, sbuciumându-se adesea epileptică în zăpăcire, activitatea ei n'are alt efect decât acela de a o descredita din ce în ce mai mult.
      Desarmată din toate părţile, ea nu mai găsesce să puie mana decât pe tratatul de la Berlin şi, arătându'l naţiunii, strigă într'una: ece ce au făcut radicalii din România!
      Ceia ce au făcut delegaţii color şapte mari puteri, întruniţi supt preşedinta principelui de Bismarck, reacţiunea zice că, radicalii din România au facut-o!
      Seriositatea oposiţiunii, sau a aşa numitei partide conservatoare, se dovedesce din acesta singură  acusare.
      Dar să-i facem pofta, — cum se face oamenilor bolnavi — se repetăm şi noi, fie lucrul cât de absurd, că radicalii din România au făcut tratatul de la Berlin, negreşit în ceia ce privesce ţara noastră, după cum conservatorii din Muntenegru şi liberalii moderaţi din Serbia l'au făcut în ceia ce privesce aceste două state.
      Pressa, principalul organ al oposiţiunii, a susţinut că d. Ristici a scăpat chiar România de ruşinea de a capitalisa tributul. Cu toate ca protocoalele Congresului nu dovedesc deloc aceasta, totuşi o admitem, iarăşi pentru a face pofta şubredei oposiţiuni. După ce am admis tot ce voiesce ea, să vedem ce au dobândit de la Congres radicalii din România şi ce au dobândit Muntenegrenii şi Serbii.
      Să ne amintim mai întâi care era posiţiunea acestor trei state, în momentul în care s'a declarat resbelul.
      Muntenegru era absolut independent; el nu plătise o dată tribut şi, după cum s-a esplicat în şedinţa Congresului de la 1 Iuliu, Germania, Rusia, Austria, Francia şi Italia îi recunoscuseră demult într-un mod formal independenţa, pe care i-o contesta încă Turcia. Afară de aceasta, Muntenegru avea la activul său secole întregi de eroism şi de sacrificii neîncetate. Cât despre posiţiunea lui înaintea Congresului, el venea ca Beniamin al învingătorului şi prin urmare şi ca Beniamin al d-lui Bismarck.
      Serbia era întocmai în aceeaşi posiţiune ca România, din puntul de vedere al individualităţii sale politice. Afară de aceasta avea dreptul ce i-l constituise cruntul resbel pe care singură îl purtase în contra Turciei în anul 1876 şi venea iarăşi la Congres ca protegiată a puternicei Rusii, din al cărui cuvânt nu ieşise nici o dată.
      România, într-o situaţie inferioară Muntenegrului, ca individualitate politică egală cu a Serbiei, şi care nu-şi arătase valoarea şi nu făcuse sacrificie decât câteva luni înainte de Congres, sosi înaintea acestuia acoperită de mânia Rusiei şi oarecum în conflict cu această mare putere învingătoare.
      Situaţiunea era dară cu totul desavantajoasă pentru România, şi foarte favorabilă pentru Serbia şi mai cu osebire pentru Muntenegru.
      Urma dară ca resoluţiunile Congresului să fie mai favorabile pentru Serbia şi pentru Muntenegru decât pentru România; era logic şi neapărat ca cel mai puţin să nu se facă Serbiei şi Muntenegrului o posiţiune politică inferioară României.
      Ei bine, ce am văzut la Congres şi ce vedem în tratatul de la Berlin?
      Oposiţiunea acusă pe radicalii din România că plenipotenţiarii români n-au avut un loc în Congres”.
      Dar ce loc au avut plenipotenţiarii Serbiei şi aio independentului Muntenegru?
      Nici ascultaţi n'au fost, pe când urma ca cel puţin Muntenegru, pe basa posiţiunii lui de stat independent, pe baza îndelungelor şi eroicelor lui sacrificie, să aibă un loc la masa statelor independinte.
      Plenipotenţiarii României au fost cel puţin admişi într'o  şedinţă în sînul Congresului, şi ascultaţi cu atenţiune şi consideraţiune.                
      Din acest punt de vedere România a pretins şi a dobândit o posiţiune, de care nu s'a bucurat nici Serbia nici Muntenegru, deşi aceste două state nu rădicaseră nemulţămirea nici a Rusiei, nici a altor puteri, ci din contra pe toate le satisfăcuseră.
      Ore, dacă atitudinea României ar fi fost smerită, conform credinţei unui ilustru conservator că „această ţară este menită să fie în veci smerită”, i se făcea înaintea Congresului o posiţiune identică cu a regatului Greciei şi superioară Serbiei şi Muntenegrului?
      Ore, dacă purtarea guvernului şi a camerelor române ar fi fost consecinţe principielor celor care strigă că sunt smintiţi şi nebuni aceia care au o voinţă proprie naţională în facia voinţei putorilor celor mari, am fi fost ţinuţi în seamă, după cum am fost?
      Cu alte cuvinte, dacă partida aşa numită conservatoare ar fi fost la putere, am fi fost consideraţi altfel decât a fost Serbia şi Muntenegrul?
      Avem profunda convingere că nu, şi susţinem că tot ce a dobândit România, şi ca folos material, şi ca posiţiune politică, o datoresce politicei urmată de guvern şi de corpurile legiuitoare, atât pe câmpul de răsbel cât şi pe tărâmul diplomatic.
      Comparaţiunea ce vom face între articolele tratatului relative la România şi cele relative la Serbia şi Muntenegru, va dovedi aceasta şi mai lămurit. Dar spaţiul ne silesce să lăsăm această parte a lucrării pentru articolul viitor.

﻿ROMÂNIA LIBERĂ, BUCURESCI, 1 AUGUST 1879
      
      Oricăt de vitreg a fost congresul de la Berlin către noi, oricăt s’a nesocotit dreptatea în privinţa noastră, noi am eşit din evenimentele ce l’au preces, cu o poziţiune mai limpede decât toate cele lalte ţări din Orientul european.
      Am putea zice, fără exagerare, că situaţiunea noastră e mai bună decăt a tuturor: a Serbilor, Muntenegrenilor, Grecilor şi a Bulgarilor chiar.
      Toate acele popoare - afară de Bulgari, poate—au făcut sacrificii foarte mari, dacă nu chiar în resboiul trecut, ca Serbii şi Muntenegrenii, cel puţin mai nainte de aceste evenimente, ca Grecii la 1821, şi totuşi n’au isbutit păn’acuma să descepte atăta consideraţiune în Europa, încăt aceasta să se simtă ruşinată şi strîmtorată în suflet, cănd ia veri o hotătîre în potriva bunei lor dreptăţi.
      Ei bine, tocmai acest curios fenomen s’a petrecut în consciinţa diplomaţilor adunaţi la Berlin, cănd s’a tratat cestiunea română. Dacă citim cu luare aminte protocoalele, - în cari, fiă zis în treacăt, nu sunt exprimate cugetările intime ale plenipotenţiarilor, căci desbaterile adeverate se făcea în afară din congres - ne isbim pretutindeni de această sfiiciune – gaucherie - a plenipotenţiarilor, ori cănd trebuiau să inchidă ochii asupra dreptelor noastre cereri, şi cănd îşi întorceau faţa, votănd resoluţiuni contrarii dorinţelor noastre.
      Franţa, Italia, Anglia chiar, au jucat în privinţa noastră orecum rolul lui Abram, care, cu sufletul plin de durere, a ridicat cuţitul asupra fiului său; - Franţa, Italia, Anglia chiar, ne-au sacrificat mai mult în interesul păcei Europei, decât în interesul lor mărginit.
      Astfel, cei cari învinovăţesc necontenit numai pe guvernul român, pentru neajunsurile ce am întămpinat la Berlin, strigând că numai din pricina relei vaze a liberalilor, socialiştilor, comunarzilor, incendiarilor, ucigaşilor, de la cărma ţărei noastre, ni s’a luat Basarabia, ni s’a dat cestiunea Ebreilor şi nu ni s’a garantat independenţa, aceia nesocotesc cu totul şi împrejurările în cari se găsesce Europa, şi cele în cari ne găsim noi înşii astăzi.
      Europa avea şi are nevoie de odihnă, după atâtea sdruncinări, şi n’avea şi n’are nici al nouălea  gănd să facă din cestiunea română un casus belii.
      Noi, cu toată nevoia de odihnă ce avem şi cu toată dorinţa, ce am fi avut d’a respinge cu armele brutalele violenţe ce ni s’ar face, am căpătat numai decăt convingerea că aceasta, din nenorocire, ne ar fi materialicesce şi moralicesce peste putinţă. Materialicesce, căci suntem îngropaţi pănă în găt în armate streine, cari împănează ţara pe din întru de la Dorohoi pănă la Pitesci şi cari o încongioară ca un brău de fer pe din’afară de la Rădăuţi pănă la Vidin; moralicesce, căci n’am avea nici măngăierea d’a fi susţinuţi cu aprobarea platonică a Europei, în suprema noastră luptă pentru aperarea Basarabiei.
      Acestea sunt adeveruri grozav de reale şi de evidente, pe cari toată lumea le vede şi le înţelege, fără să le mai analiseze, numai oposiţiunea cea cu orice preţ, le nesocotesce în judecăţile ei, deşi consciinţa ei le simte ca un fer roşu.
      Spiritul de sistemă este un venin distrugător în toate, dar mai cu osebire în politică, şi relele lui ar fi nemesurate, dacă din fericire, de multe ori, absurdul ce el caracterisează n’ar măntui situaţiunile.
      Oposiţiunea din Francia, - ca să dăm un esemplu străin, ales dintr’o mie - a lovit cu toate anatemele ei în Esposiţiunea din Paris, numai şi numai pentru că republicanii ar avut iniţiativa acestei măreţe serbători, şi, cu toate acestea, Esposiţiunea şi-a urmat falnicul ei drum, atrăgănd în sănul Franţei milioane de vizitatori şi versănd în comorile ei milioane.
      Nu că voim să facem veri o comparaţiune între oposiţiunile din Francia ori din Anglia şi oposiţiunea de la noi, nici să discutăm asemănarea între cuvintele pe cari se întemeiază oposanţii de la noi, şi între cele cari stărnesc mania oposanţilor din străinătate; am voit numai să constatăm, că oposiţiunea sistematică pretutindeni ajunge la absurd, cănd nu se face numai de rîs, căutănd a făuri arme din orice, ca să lovească în adversari.


ROMÂNIA LIBERĂ, BUCURESCI, 2 AUGUST 1878
      
      Monitorul oficial de Duminecă publică textul adresei prin care preşedinţia congresului din Berlin notifică guvernului nostru ratificarea de către puteri a tratatului de pace. Acest document, pe care 1’am publicat în numerul nostru de ieri, ne încunoştiinţează că tratatul este un act definitiv, şi că, prin urmare, stipulaţiunile ce ne privesc au devenit obligatorii pentru ţara noastră.
      S’a închis, aşa dar, pentru noi o perioadă din viaţa nostră politică, şi ni s’a deschis alta nouă, pe care trebuie s’o acceptăm cu toate neajunsurile, după cum am fi primit’o cu toate folosele ei, căci este un fapt împlinit.
      Schimbările ce tratatul de la Berlin aduce în situaţiunea din afară şi din întru a României, fiind opera colectivă a puterilor, ni se impun ca o fatalitate neînduplecată, şi toată energia de care suntem capabili, s’ar mistui în deşert, dacă ne-am împotrivi în mod activ ori pasiv acelor schimbări. 
      Pe cătă vreme congresul era numai un proiect, şi până în minutul în care, după realisarea acestui vis diplomatic, causa noastră a venit la masa verde, am strigat din toate puterile la urechile plenipotenţiarilor drepturile noastre, şi le-am zugrăvit cu toate culorile tabelul situaţiei grele ce ne-ar crea, dacă ar face cu noi cea mai mare nedreptate ce s’a făcut vr’o dată unui popor inteligent, viteaz şi onest. Urechia Areopagului, însă, a fost prea tare, şi vederea lui foarte scurtă. Am căutat măngăerea noastră în opininuea publică universală, care a fost cu noi, şi am luat hotărîrea d’a ascepta ziua dreptăţei, dovedind consiliarilor actuali ai Europei că ştim să tragem folos şi înveţăminte chiar din nedreptăţile ce ne au făcut, şi că prudenţa poporului român este la aceiaşi înălţime cu tăria braţului şi cu deşteptăciunea minţei.
      Am rostit din vreme părerea noastră asupra urmărilor ce trag după ele schimbările aduse în economia statalui nostru, adică am spus că, după noi, este nevoe de convocarea unei constituante, care să sancţioneze acele schimbări, mai cu seamă regularea fruntarielor ţărei, şi mai cu osebire spinoasa, cestiune a Ebreilor.
      Astăzi, cănd suntem oare-cum «somaţi» a lua mesuri pentru aducerea la îndeplinirea hotăririlor congresului, ne simţim datori d’a aduce încă o dată aminte necesitatea d’a se convoca o constituantă, şi primejdia ce ar resulta pentru noi dacă am recunoasce unei Adunări «ordinare» dreptul d’a legifera în privinţa unor cestiuni aşa de «extraordinare» . Am pus cestiunea în discuţiune, şi am rugat pe toţi confraţii noştri a se rosti asupra chipului d’a o deslega.
      Noi nu suntem din aceia cari se închină la opiniunile lor, ca la un ideal absolut, cari închid ochii la toate evidenţele, numai pentru a salva un amor-propriu resfăţat, dar mărturim cu părere de reu că pănă acuma discuţiunile confraţilor noştri, celor mai îndrept de a se rosti în cauză, nu ne-au convins ăncă despre rătecirea credinţelor noastre relative la cestiune, şi anume dacă ne înşelăm cănd susţinem că articolilor 2 şi 62 din constituţiune nu recunosc unei legislaturi ordinare calitatea de a regula definitiv dificultăţile iscate pentru noi din congres.
      Am zis «art. 2 şi 62» căci în privinţa art. 7 vedem cu mulţumire că toţi suntem de acord.
      Firesce că, cu toată neperfecţiunea ce am socoti că are constituţiunea, n'am fi ridicat glasul nostru împotriva ei, căci ni-e mai mare teama de turburările ce ar provoca completarea pactul nostru fundamental, de căt dorinţa de a’l vedea completat. Cel puţin în epoca de transiţiune în care ne găsim. Dar, fiind că ţinem ca toate actele noastre să fie căt se poate de corecte în faţa Europei şi în faţa noastră chiar, socotim, ăncă odată că n’ar fi bine să inaugurăm independenţa şi noua situaţiune a ţărei, printr’o greşală, adică printr’una din acele legi , cari se fac cu atăta uşurinţă şi se calcă cu atăta sănge rece. Trebue să înscriem adesiunea sau neconsimţirea noastră la voinţele congresului, în arhiva cea mare, în cartea de aur a naţiunei, - în constituţie. Şi, ca să împedecăm rîvnele unora şi altora, d’a profita de portiţele ce vom trebui a deschide în constituţiune, pentru a’şi introduce ideile lor contrabandiste, adică vătămătoare libertăţilor statului român, să luăm din vreme toate măsurile, toate precauţiunile ce patriotismul ne consiliază; să înconjurăm, ca să zicem aşa, amândouă laturile cărărei ce duce la articolile modificabile ale constituţiunei, cu o îndoită streajă. Suntem siguri că, cu o voinţă tare şi cu un patriotism luminat, vom izbuti a ocoli acest cap periculos, fără a ne zdrobi de stăncele reacţiunei. 


ROMÂNIA LIBERĂ, BUCUREŞTI, 26 JULIU 1878
      
      Este timpul să ne liniştim.
      Noi, împreună cu toată opiniunea publică din Europa, am desbătut, judecat şi osândit nedreptatea, ce ni s’a făcut la şi după încheiarea păcei de la San-Stefano.
      Ţara întreagă am plâns cu destule şi cu destul de amare lacrimi mortul - Basarabia, - cum se cuvine unei bune mume, când perde o copilă prea iubită.
      Este timpul să ne vedem de casă, şi să nu perdem, prin nefolositoare bociri, şi cele cu ce ne am ales în urmă de toate.
      Să recapitulăm acum ce am căştigat prin pacea de la Berlin. Am căştigat:
      Independenţa reală.
      Dobrogia.
      Ni s'a impus:
      Acordarea drepturilor politice Ebreilor ;
      Scutirea de vamă a mărfurilor transite prin ţara noastră.
      Aceste patru lucruri, fiind partea noastră după hotărîrile congresului, să ne vedem de ele.
      Independenţa reală a ţerei este cîştigul nostru cel mai însemnat, cu toate că această nouă a noastră posiţiune politică nu e garantată, şi e legată de cele lalte trei.
      Dar tocmai pentru că e condiţionată ast fel, noi suntem datori să primim, fără deşerte revolte, condiţiunile ei, dacă nu voim să perdem tot.
      De aci înainte suntem un adeverat stat, cu o existenţă propriă, adică scăpată de acel grozav supliciu al lui Mezenţiu de odinioară, care consta în a lega pe un om viu faţă în faţă cu un cadavru, şi care pentru noi a ţinut patru sute de ani. Asăzi visul cel mai drag al românilor, este realizat, şi copii noştri nu se vor mai nasce sub umbra unui jug, nemeritat nici o dată de părinţii lor.
      Primiţi cu distincţiune, după faptele noastre ilustre din urmă, în familia Europei, ni se impun datorii noui, potrivite cu drepturile ce ni s’au recunoscut.
      Toată energia noastră d’aci inainte trebue, aşa dar, concentrată întru a ne  desvolta, în libertatea absolută ce avem şi prin legi înţelepte, frumoasele disposiţiuni ale geniului latin.
      Să aretăm Europei, cum că în adever Occidentul începe de la ţărmul Dunărei ş’al mărei Negre, şi să fim, pentru vecinii noştri de la miazăzi, un adeverat centru de libertate, toleranţă, lumină.
      Dacă pănă acum s’a însărcinat steaua noastră să ne apere şi scape din toate nevoile, de astă-zi înainte norocul trebue lăsat în al duoilea rănd şi numai raţiunea cea sănătoasă, adică petrunsă adînc de interesele şi datoriele noastre, să fie călăuza viitorului nostru.
      Avem o ţară înzestrată cu toate bunurile din lume: munţi roditori şi apărători, un rîu, cel mai mare din Europa propriu-zisă, o coastă de mare deschisă tot-d’auna comerciului nostru, şi toate acestea sunt libere, sunt numai ale noastre; ei bine! ar fi o crimă de paricid, cănd prin nazuri, ori prin certuri bizantine am lăsa, ca toată lumea să profite de ele şi numai noi nu. Ar fi o cumplită bătae de sus, dacă am sili într’o zi pe Europa să se căiască de încrederea ce a pus în cele cinci milioane de Români de la Dunăre.
      Să ne aducem aminte, că Traian ne-a adus şi aşezat pe noi aci, ăntăiu ca să fim streajă neclintită împotriva năvălirilor, şi al duoilea ca să respăndim nemuritoarea lumină a culturei romane peste viţele streine, înşirate d’alungul celor doue rîpe ale Dunărei.
      Am primit, cu alte cuvinte de la patria noastră mamă, un cuvînt sănt de ordine, l’am pestrat cu noi, ca o taină, în curgerea atător veacuri; astăzi a venit ziua, cănd să întemeiăm definitiv începutul apostolatului nostru, căci a venit ziua cănd independinţa României nu mai este un cuvînt vag, supus la interpretările scriitorilor sau la bunul plac al diplomaţilor.
      Vom reveni necontenit asupra acestei cestiuni, cănd vom vorbi despre cele-l’alte trei, cu cari se leagă cestiunea independinţei noastre.


ROMÂNIA LIBERĂ, BUCURESCI, 27 JULIU 1878
      
      Întoarcerea Basarabiei romanesci către Rusia, a fost o necesitate a stărei psicologice, în care tractatul de la San-Stefano a găsit pe Europa; deci, fiind-că nici o putere nu ar fi făcut resboiu pentru această cestiune, ori ce-am fi făcut noi, remănea cu totul fără efect, după cum a remas neţinut în seamă tot ce am putut face. Deci, încă o dată, să ne mulţămim cu soarta ce ne-a făcut Europa, şi să asceptăm cu liniştea ce dă consciinţa dreptului, restabilirea lucrurilor, cum le-am fi dorit noi să fi rămas astăzi.
      Pănă atunci, să primim compensarea ce congresul ne dete pentru perderea Basarabiei şi pentru jertfele, ce am făcut în ceşti din urmă ani.
      Dacă n’ar fi fost cestiune de siniubirea naţionale rănită, fireşte că mai nimeni n’ar fi scos o vorbă în protiva Dobrogiei, care, de altmintrelea, şi în toate privinţele, cumpăneşte limba de pământ, restituită nouă prin tractatul de la 1856.
      Dobrogia întrece Basarabia şi topograficeşce şi etnograficeşce şi economiceşce.
      Topograficesce, noi căştigăm 3500 de kil. pătraţi, mai mult de căt însumau cele trei judeţe retrocedate, afară de o creştere cu încă 150 kilom. a ţărmului nostru dunărean. Apoi, de unde pănă acum n’aveam drept mare de căt un ţărm pustiu în toate privinţele, astăzi posedăm toate gurile Dunărei - stăpânire adeverată, iar nu nominală ca pănă aci; — un şes de mare întins şi poporat; doue porturi, dintre cari unul — Kiustenge — ar împodobi ori care ţară; şi mai multe judeţe d’o însemnătate netăgăduită.
      Etnograficeşce, cumpensarea încă e îndestulătoare, căci Dobrogia întrece cu 80.000 de suflete poporaţiunea Basarabiei.
      Să lăsăm că în partea locului sunt o mulţime de români pentru cari avem datorii frăţesci de împlinit; dar poporaţiunea de baştină a Dobrogei fiind încă primitivă, selbătăcită şi oborită de asupriri, ne va înlesni foarte sarcina d’a o stăpăni şi mănui, aşa cum cer interesele noastre, adică în sensul libertăţei şi al românizărei.
      Dacă am avea de a face cu un popor oare cum obicinuit cu evoluţiunile politice, ne-am putea teme de rescoale, de desbinări, sau cel mai puţin de acea împotrivire pasivă, care e mai rea de căt o rezistenţă pe faţă.
      Garnizona ce vom ţinea acolo, va avea dar mai mult sarcina d’a stempăra relele apucături ale oamenilor, ca în ori ce loc locuit, şi paza fruntariei dintre Silistra şi Mangalia, pentru a împedica stabilirea veri unui curent primejdios între Bulgaria şi Dobrogia.
      Economiceşce, trebue s’o declarăm că ar trebui cine-va să fiă sau prea mult patriot sau prea iubitor de vorbă goală, pentru a tăgădui foloasele ce presintă Dobrogia, comparată cu Basarabia.
      Basarabia nu ne slujea nici la import nici la export cu Europa, afară numai de micul comerciu, ce făceam cu Rusia pe graniţa ce ne despărţia.
      Adeveratul nostru comerciu circula prin Brăila şi Galaţi, cari ne remăn.
      Acum productele noastre şi productele Europei pot circula în libertate şi fără teama de întrerupere, în toate timpurile. Căile către Constantinopol şi Odesa vor fi deschise vaselor noastre, pe cari nu le-am avut pănă astăzi, căci n’aveam ce face cu ele, nici unde le adăposti.
      Pădurile noastre, ş’ale Dobrogei sunt abundante în lemne de construcţiune, şi mintea Românului, care a dat aşa de frumoase dovezi de agerime, va şti să se folosească de orizontul ce se deschide înaintea-i.
      Căt pentru îndatoririle curat politice ce ne impune stăpănirea Dobrogei, le vom resuma pe scurt într’unul din numerile viitoare.


ROMÂNIA LIBERĂ, BUCURESCI, 28 JULIU 1878
      
      Congresul de la Berlin, rostindu-se pentru alipirea Dobrogei la ţara noastră, a  avut în vedere duoe lucruri: ăntăiu să vire între Rusia şi Bulgaria, ca în mijlocul unui trunchiu ce ar voi cine va să despice, o pană de fer, care să ţină necontenit depărtate cele duoe puteri, neutralisănd tendinţa lor d’a se reuni; al duoilea să verse un pic de balsam măngăetor pe rana ce a făcut corpului nostru, rupănd dintr’însul un  mădular plin de viaţă.
      Lucrând în sensul celei d’ăntăiu idei , congresul a recunoscut în mod   implicit că noi suntem o adeverată forţă, şi recunoscănd acestei forţe o însemnătate vrednică de ţinut în seamă, i-a încredinţat un rol deosebit în echilibrarea Orientului european. 
      Noi n’ascundem că acest rol este pentru noi înconjurat de oare-cari primejdii, de vreme ce spatele şi peptul nostru vor trebui să resiste de odată la cele duoe forţe cari vor căuta să se întâlnească peste capul nostru, dar iarăşi n'ascundem că primim acest rol c’o mişcare de mândrie, căci ne simţim destoinici d’a’l face uşor şi d’a zădărnici primejdia cu prudenţă.
      Din minutul dar ce ne dăm bine seamă şi de rolul nostru şi de primejdiile lui; din minutul ce avem consciinţă că suntem o forţă inteligentă recunoscută, sarcina ce ne a pus congresul pe umeri, nu va fi tocmai aşa grea de purtat, cum  ne-am închipui. O povară calculată este uşurată pe jumetate. Numai trebue s’avem bună-voinţa d’a lucra în armonie cu interesele noastre, şi nouă - trebue s’o mărturisim măcar odată în treacăt - tocmai acest mic lucru, bună voinţa, ne-a cam lipsit une-ori, cănd era vorba d’a pune în lucrare vr’o mare ideie, şi a trebuit voinţă de fer a cător-va, adesea a unui singur om, ca să suplinească nepăsarea noastră.	
      Interesele noastre cer dar, ca să facem din Dobrogia nu o provincie, o posesiune a ţărei noastre, cum ar face bună-oară un stat mare cu o insulă din oceanul indian, ci o parte integrantă din corpul României, prin care să circule  acelaş  sănge, aceiaşi ideiă. 
      Iar sarcina noastră, despre care am pomenit mai sus, te combină din două datorii: una de a înlocui pe Turcia, care era numai un element de descompunere în Dobrogia; alta, de a lupta la întrecere cu Rusia, punând în faţa civilizărei ei prin gendarmi, civilizarea noastră prin libertate. 
      Libertatea, ca să fie spornică,  trebue să se sprijine pe dreptate şi să fie crescută în şcoală.
      Dreptatea, adică legi înţelepte, făcute nu pentru a sugruma pe unii, adăpostind pe alţii, într’un interes particular, ci pentru a ocroti pe toţi deopotrivă în interesul obştesc.
      Şcoala, adică altarul înaintea căruia vom înveţa pe tătari, bulgari şi români, să se închine cu toţii în aceeaşi limbă, într’ace-laşi cuget, unei aceleaşi divinităţi: Românismul.
      Dreptatea şi şcoala sunt aşa dar cele petre de temelie ce vom aşeza în Dobrogia, în ziua cînd vom începe opera noastră. Cu aceste doue rânduri să călcăm pragul acestei fecioare cu care ne-a căsătorit congresul. 
      În insula Şerpilor din marea-Neagră, şi care face parte tot din teritorul nostru, este un far, destinat a lumina în timpul nopţei calea corăbiilor, ca să nu se sfărame de stănci.
      Acest far, încredinţat noue de congres, trebue să fie simbolul soliei noastre în Orient.
      Adeveratul far să fim noi, românii, aşedaţi în Dobrogia, de unde să împrăştiem razele noastre la reserit peste mare, la apus în Bulgaria, şi chiar la miază-noapte, căci şi cei de la miază-noapte au nevoe de lumină, şi n’ar fi tocmai o înjosire pentru dînşii, dacă ar împrumuta de la noi un pic de foc pentru candela lor ce arde foarte întunecat. Ş’apoi aceasta n’ar fi ăntăia dată cănd s’ar împrumuta de la noi.
      Să întemeiăm o administraţiune capabilă şi nepărtinitoare, care să ridice moralul poporului dobrogian, ameţit de absolutismul otoman.
      Să semănăm cu şcoale de toate gradele acest pămînt înţelenit, şi să fim siguri că în aceste aşedeminte culturale vor da năvală vecinii de pretutindeni, ca fluturii de seară, ce se adună împrejurul unei lampe, cu deosebire însă că aceştia se ard, pe cănd aceia eşi vor lumina mintea, şi vor deosebi în curend care a nume dintre cele doe curente este mai priincios desvoltărei unui popor tener, cel din Urali, care aduce cu sine jalnicile suspine ale stepelor Siberiei , ori răcoroasa boare a Carpaţilor, care deşteaptă în suflete simţimîntul libertăţei şi dorul vitejiei?...


﻿TIMPUL, 4 IANUARIE 1878 
    
   „Românul" concede că soldaţii au petrecut pe cîmpul de război rupţi şi desculţi, dar cu toate acestea ei s-au purtat vitejeşte; adică din nou confundă meritul dorobanţului cu meritele guvernului. Că soldatul a fost rupt, desculţ, rău îngrijit, adesea rău condus e meritul guvernului; că el s-a purtat bine şi vitejeşte este meritul soldatului. Distinguendum est.
   Apoi se scuză liberalii că nu erau pregătiţi, că voiau neutralizarea teritoriului ş.a.ş.a. Si noi ne aducem aminte de inepţia d-lui Nicolae Ionescu, ne aducem aminte de ministrul Slăniceanu, care strîngea soldaţii cînd era a pace şi le dădea drumul cînd era a război. Ne aducem bine aminte că liberalii, veniţi la putere în urma flămîngiunii lor, n-aveau nici plan, nici idei, nici credit; c-a făcut tocmai contrariul de ceea ce promisese; că din prieteni turcilor s-au făcut duşmani lor; că din contrari războiului s-au făcut războinici nevoie mare, în sfîrşit, că n-au urmat cărare hotărîtă de mai nainte.
   Acuzarea că conservatorii i-ar fi condus pe soldaţi la starea de sclavi ai străinilor, la dispreţul general şi altele de acelaşi calibru, le-[o] întoarcem d-nilor liberali cu mulţumită înapoi. Dacă ţara aceasta există pînă astăzi are s-o mulţămească elementelor conservatoare, care, cu mijloacele lor minime, espuindu-şi numai capetele lor proprii, nu vieţile a mii de oameni, au ţinut ţara neatîrnată prin mijlocul tuturor nevoilor, de stă pînă în ziua de astăzi. Slavă Domnului, cu grecoteii din Strada Doamnei ne putem măsura orişicînd.


TIMPUL, 2 AUGUST 1878
      
   De-o seamă de vreme „Românul" năvăleşte aprig asupra „Presei", inculpînd-o că s-ar fi contrazicînd, că ar fi susţinut odată primirea Dobrogei, iar azi pledează contra ei. Lucrul stă astfel. „Presa" în realitate nu s-a rostit pînă astăzi nici pro nici contra, dar a ţinut seama de opiniile amînduror taberilor. În unul din ultimii ei numeri organul conservator a găsit de cuviinţă a da o deosebită atenţiune moţatei moţiuni a celor patruzeci şi şase din Cameră, spre a arăta, zice „Presa", respectul nostru pentru orice opiniune care este rezultatul unei convicţiuni onorabile, iar pe de altă parte ca să supunem aprecierii publice modul de a vedea al unor barbaţi distinşi asupra unei aşa de grave cestiuni.
   C-un cuvînt ,,Presa" nu s-a rostit încă, dar a comunicat publicului ei moţiunea, lucru ce-am făcut şi noi, dar între ... varietăţi. Opiniunea celor patruzeci şi şase, departe de a fi rezultatul unei convingeri, e rezultatul fricei. Cei patruzeci şi şase, cu puţine escepţii, fac parte din acel partid de cumularzi din Moldova numit fracţiune, oameni foarte viteji cînd e vorba de-a da năvală la posturile şi la moşiile statului, foarte sfioşi însă faţă cu orice împrejurare care ne-ar sili la muncă serioasă şi la gîndire serioasă, iar în fruntea lor e iscălit d. Vernescu, adică un advocat bun, un om de ispravă şi un orator simpatic în dealtmintrelea, dar ale căruia calităţi ca om de stat sînt pînă acuma foarte problematice. După opinia noastră intimă d. Vernescu pare a fi singurul care a iscălit din convingere moţiunea.
   „Românul", căruia opinia celor patruzeci şi şase din orta motio belferorum îi era foarte neplăcută, în loc de-a se lega de ei de-a dreptul, se leagă de „Presa", ca şi cînd „Presa" ar fi susţinut ca ale sale opiniile d-lor Holban, Pantazi Ghica, Anghel Rachierui, Misail, Fulger Şoarec ş.a.
   Vom lua şi noi motivele acelei moţiuni precum sînt reproduse în „Presa" şi credem că răsfrîngerea lor ne va fi foarte uşoară. Iată-le:
   1) Ceea ce a făcut, ceea ce face importanţa noastră politică şi istorică în această parte a Europei orientale este că sîntem o naţiune de rasă latină omogenă, ce rupem formidabila unitate a rasei slave.
   Mergînd a ne pune  în contact, a ne amesteca cu rasa slavă din Bulgaria, pierdem această importanţa.
   2) Serbia a protestat cînd armata română s-a îndreptat ca să ocupe Vidinul, formulînd pretenţiuni etnografice şi istorice asupra Vidinului. Nu mai este îndoială că guvernul Bulgariei va vedea cu un ochi foarte defavorabil ocupaţiunea Dobrogei de către români; nu mai este îndoială că se vor ivi certuri continue între dînsul şi guvernul român; Rusia, naturalmente, va interveni continuu ca să ne împace. Deci intervenţiunea unui stat mare în afacerile unui stat mic, va să zică pierderea libertăţei şi independinţei de acţiune a acestuia din urmă
   3) Pentru a ţine în respect şi în ordine populaţiunile sălbatice ale Dobrogei, ne va trebui sa întreţinem acolo o armată considerabilă.
   O armată considerabilă în Dobrogea va să zică mai multe milioane ce se vor cheltui pe fiecare an, va să zică o cauză de slăbiciune economică a statului român.
   4) Pentru a face şederea în această ţară băltoasă posibilă, pentru a o face productivă, trebuie să cheltuim zecimi şi poate sutimi de milioane. Cheltuielile ce vom face pentru Dobrogea vor fi mult mai considerabile decît veniturile ce ne va putea da.
   5) Cînd, în fine, după 10 ani 15 ani, vom fi cheltuit sutimi de milioane pentru a face Dobrogea productivă, guvernul Bulgariei va găsi cu înlesnire un pretest ca să ne ceară Dobrogea şi ... daca aceasta va conveni şi Rusiei ... Dobrogea ne va fi luată cu mult mai mare înlesnire decît ni se ia astăzi Basarabia.
   Ad 1 observăm că neluînd Dobrogea nu mai întrerupem formidabila unitate a rasei slave şi pierdem importanţa noastră politică şi istorică. Neluînd-o tocmai, lăsăm drum liber Rusiei în Peninsula Balcanică. Iar amestecul şi contactul cu rasa slavă e nedovedit, de vreme ce Dobrogea nu e locuită de bulgari, ci în cea mai mare parte de români, turci şi tătari.
   Ad 2 observăm că pretenţiunile etnografice şi istorice asupra Vidinului formulate de serbi sînt naturale, dar nu sînt c-o iotă mai îndreptăţite decît cele ale României. În special Vidinul, înainte de a deveni turcesc, a fost cînd sîrbesc, cînd românesc, cînd unguresc. Întreg malul drept al Dunării, de la Vidin pînă în Marea Neagră, turcii 1-au luat de la români si nu de la bulgari, nici de la sîrbi. În bătălia de la Kossowo craiul Lazăr al Serbiei fusese pe deplin bătut (1389), pe cînd la 1390 Mircea cel Bătrîn e tot încă stăpînitor al malului drept al Dunării pînă în Marea Neagră, despot al Dobrogei şi Domn al Silistrei.
   Ad 3 observăm că populaţiunile Dobrogei nu sînt sălbatece. Românii îndeosebi au mai multe mănăstiri în Dobrogea ,în carii tagma călugărească e în mare parte chiar din ţara noastră, au un mitropolit propriu (mitropolitul Proilaviei şi al Dristului), iar tătarii sînt în cea mai mare parte emigraţi din stepele Cubanului, adecă din Rusia, şi sînt agricultori, care chiar din epoca aşezării lor produceau însemnate cantităţi de grîu pentru export, ceea ce dovedeşte o regulată muncă agricolă, ce întrece cu mult trebuinţele zilnice. Cine lucrează însă pentru export şi devine producător şi consumator în economia întreagă a Europei nu poate fi numit sălbatec. Tot cu aceşti tătari o companie engleză a lucrat drumul de fier de la Cernavoda pînă la Kiustengé şi tot aceşti sălbateci au înfiinţat în cîţiva ani înfloritorul oraş Medgidie, care în mai puţin de 10 ani ajunsese la 20000 de locuitori şi 5000 de clădiri. Dd. Holban şi Şoarec sînt cel puţin de zece ori mai sălbateci decît aceşti tătari. În fine lui Mircea Vodă nu-i era ruşine de a se numi Domn al ţărilor tartarice, lui Carol Vodă asemenea nu-i va fi ruşine de a fi în parte şi princeps Thartarorum Dobrodicii.
   Punctul patru nu dovedeşte decît sfiala de muncă a fracţiunii. Ţara este deja productivă, şi o administraţie compusă din oameni speciali, nu din cumularzi, postulanţi şi diurnaşi, o administraţie din oameni cu cunoştinţe economice şi tecnice nu va cheltui un ban peste ceea ce poate da provincia însăşi şi va ajunge totuşi la rezultatele cele mai bune. Roşii se înţelege că sînt incapabili de a introduce o asemenea administraţie, care să procedeze cu cumpăt şi să introducă pe rînd şi gradat reformele necesare, dar incapacitatea roşilor nu dovedeşte imposibilitatea lucrului.
   Cît despre punctul 5 (că guvernul Bulgariei va găsi pretexte să ne ceară Dobrogea), el e copilăresc şi ridicol. Mai întîi quo jure ar face-o aceasta invidiabilul guvern al Bulgariei ?
   Bulgaria fino-tartarică a hanului Boris (Mihail) nu poseda Dobrogea, Asanizii au avut-o, dar Asanizii erau, precum se ştie foarte bine, români, iar după stingerea Asanizilor malul drept al Dunării au fost al Ţării Româneşti. Etnologiceşte e o ţară locuită de români, tătari şi turci. Cîteşitrele elementele însă sînt opuse slavilor şi formează la un loc tocmai bariera ce rumpe formidabila unitate etc.
   Din punct de vedere istoric, dreptul nostru asupra Dobrogei e incontestabil. Romană în vremea împăratului August şi loc de exiliu a poetului Ovid, bizantină în urmă, trecînd de la
Asanizi la Ţara Românească, ea a rămas a Ţării Romaneşti pînă ce ne-au fost luata de turci şi de nimeni altul. Dan II (1374—1386), după Engel unul din cei mai buni generali ai vremii sale, începuse război cu Şişman, regele cel din urmă al Bulgariei, pentru marginele adevărate ale Ţării Româneşti de dincolo de Dunăre, un război căruia Mircea 1 [î]i pune capăt printr-un tratat de pace primit şi încheiat cu bună-credinţă. Mircea, bătut la Cossovo, ca aliat al gerbilor, de cătră Baiazid 1 Fulgerul, se supune osmanilor la 1391, păstrînd însă Silistra, Siştovul, Nicopole şi Vidinul. în plină pace şi fără nici un motiv, Baiazid ocupă la 1394 aceste locuri întărite, ceea ce-1 face pe Mircea să ia parte la cruciata pornită de regele Ungariei, unde însă creştinii fură pe deplin bătuţi la 1396. La 1398 Baiazid trece Dunărea şi întră în Ţara Românească, dar, hârţuit într-una de oştirile româneşti, el se retrage cu ruşine peste Dunăre. După moartea în prinsoare a lui Baiazid, ajunge în Europa împărat turcesc Suleiman, pe care Mircea îl subminează sistematic şi-1 răstoarnă cu trupele şi banii săi, puind în locu-i pe Musa, tot fiu al lui Baiazid, dar prieten personal şi frate de cruce al lui.
   În tot timpul acesta Bulgaria proprie este numai un vilaiet turcesc, desfiinţată cu totul ca stat.
   În fine, după ce Mohamed 1 învinge şi omoară pe Musa, Mircea se vede silit a se pleca definitiv (1414) înaintea acestui Mohamed, a acestui Noe care a mîntuit chivotul împărăţiei turceşti din potopul tătarilor şi din stîncele sfîşierilor dinlăuntru. De la 1414 încetează deci formal stăpînirea malului drept al Dunării, şi Mircea e redus iar numai la titlul de comite al Severinului, voievod al Valahiei şi duce de Făgăraş şi Amlaş 1.
   Cu toate consideraţiile acestea sau mai bine zicînd tocmai în puterea lor nu înţelegem panglicăriile presei roşie.
   Organul ministrului de externe vorbeşte de compensaţii suficiente. Noi am zis de la început că nu există compensaţii pentru Basarabia, precum nu există niciodată vro plată pentru o palmă măcar din pămîntul patriei. Aceste sînt lucruri sfinte, cari se pierd sau se cîştigă prin împrejurări istorice, dar nici se vînd, nici se cumpără, nici se schimbă.
   Cumcă am ajuns de-a vedea trecut în protocoalele de la Berlin terminul umilitor de schimb e un fruct al domniei radicalilor care, nepuind nici un preţ (amanet, chezăşie, zapis) pe sîngele vărsat al românilor, era neapărat ca uşurinţa lor să aibă drept urmare dispreţul din partea Congresului. Clara pacta, boni amici. C-un tratat în regulă cu Rusia în momentul intrării în luptă nu mai era vorba de schimb, compensaţie etc., şi Basarabia ar fi rămas a noastră împreună cu Dobrogea.
   Dar asupra tuturor acestora vom reveni.


TIMPUL, 4 AUGUST 1878 
   
    Ştim prea bine că pînă acuma guvernanţii noştri nu au nici o idee clară despre ceea ce trebuie să facă în Dobrogea. Ştim de ex. că înţelepciunea guvernamentală aşteaptă ca englejii să organizeze Ciprul, austriacii Bosnia şi Herţegovina, Rusia provinciile din Asia Mică şi apoi să întrebe prin agenţii săi diplomatici ce-au făcut aceste trei puteri, pentru ca apoi şi guvernul nostru să facă un conglomerat electic de măsurile cele mai diverse, a căror binefaceri să le reverse cu de prisos asupra populaţiunilor Dobrogei.
   Deocamdată ministeriul mai are şi alt proiect in petto. Mai mulţi bancheri din Viena ar fi propus să cumpere pămînturile, numite ale statului, din Dobrogea, şi să se parceleze între evrei, adecă să agricolizeze evreii precupeţi din ţară.
   Nu ne îndoim că îndărătul acestei agricolizări mai sînt şi intenţii politice ale unei mari puteri care în virtutea împrejurărilor devine din zi în zi mai favorabilă atît statului român al Dunării cît şi propriilor sale populaţiuni române. Această putere e Austria. De pe cînd încă gurile Dunării şi Dobrogea erau turceşti s-au făcut şi repetat adesea cererea către Înalta Poartă de-a încuviinţa colonizarea deltei cu supuşi austriaci, ceea ce Poarta a refuzat cu stăruinţă. Ţinta politicei austriace de-a se întinde cel puţin cu influenţa sa politică de la Adria pîn'la Marea Neagră, necesitatea de pieţe orientale pentru desfacerea mărfurilor sale, teama
justă de precumpănirea elementelor slăveneşti, toate acestea sîmt armonizabile cu instinctul de conservare al neamului românesc şi, avînd conştiinţă limpede despre rolul modest ce sîntem meniţi a juca în istoria acestei lumi din cauza izolării noastre depline de celelalte popoare romanice, e lesne de înţeles că razimul nostru viitor va fi o putere mai puţin esclusivă decît Rusia care, cu vrerea lui Dumnezeu şi aşa fiind scris în cartea sorţii, ajungînd stăpînă pe Basarabia bunăoară, a ştiut să scoată pînă şi din biserică limba românească, deşi pravoslavia ar trebui să ştie că un asemenea lucru e cu desăvîrşire anticanonic şi necreştinesc. ;Nu e vorbă, patriarhatul ecumenic al Constantinopolei au făcut tot astfel, biserica romană a urmat aceeaşi cale, dar urmările sînt cunoscute. Cu toate protestele şi opunerea patriarhatulu iecumenic ,preoţii greci», sfinţii Metodie şi Cyrill, au introdus limba slăveană la creştinatele naţii slave, iar scaunul roman au avut şi mai grele înfrîngeri, căci biserica protestantă, în special Luther, au introdus în biserică limba naţională. Şi această respectare a limbii naţionale în biserică e nu numai permisă, ci este de-a dreptul un postulat al Noului Testament. Naţiile cari nu-1 respectă ar trebui să şteargă din calendarul lor sărbătoarea Coborîrei Sf. Duh asupra apostolilor, care în frumoasa concepţie a Noului Testament pluti în limbi de foc asupra lor, arătînd că în multe limbi vorbeşte spiritul sfînt al îngăduirii creştineşti şi al iubirii aproapelui. E cunoscut că după Coborîre apostolii au ştiut toate limbile pămîntului. Pomenim în treacăt că noi românii în special am fost în toţi timpii un model de toleranţă religioasă : episcopiile atîrnătoare de scaunul papal, al Siretului (mai tîrziu al Băcăului) şi al Milcovului, petrecerea fără supărare a armenilor şi evreilor în ţările noastre, libertatea de cult, garantată acestora prin anume hrisov de câtre Ştefan cel Mare, desele raporturi ale episcopilor catolici despre desăvîrşita toleranţă şi respectul dovedit pentru cultul apusean de către popor, boieri şi Domn (la sărbători mari Vodă şi boierii luau parte la serviciul divin din bisericele catolice), toate acestea dovedesc că — cel puţin în această privinţă — n-am făcut niciodată ceea ce dorim să nu ni se facă nouă. E dar sigur că, în urma izolărn noastre între elementele străine, acela din ele ne va părea mai preferabil şi stîlp mai bun de razim pentru zile grele care respectează individualitatea noastră, altfel îndestul de inofensivă şi tolerantă.
   Cine ne alungă limba din biserică şi din instrucţia educativă (a şcoalelor elementare şi secundare), cine nu ne lasă să fim ceea ce sîntem a rupt-o cu conştiinţa noastră naţională şi cu simpatiile noastre intime, oricît de bune ar fi relaţiile lui internaţionale cu statul nostru. Numai o sectă fără de patrie şi fără de simţ istoric, numai cetăţenii liberi, egali şi înfrăţiţi ai universului întreg, numai republica universală, reprezentată la noi prin urmaşii fanarioţilor, C. A. Rosetti ş.a., a putut da mînă de ajutor unui element străin a cărui tendinţă este nimicirea noastră naţională.
   Am premis toate acestea nu pentru a repeta dreptele învinuiri contra republicanilor de la guvern, căci lucrul e ştiut de toată lumea şi abia mai are nevoie de a fi repetat; dar pentru a arăta că, întru cît interesele Austro-Ungariei şi României sînt armonizabile, neatingîndu-se nici una din rădăcinele existenţei noastre, buna-înţelegere şi o sinceră simpatie, bazată pe reciprocitatea intereselor, e nu numai cu putinţă, ci chiar foarte probabilă pentru viitor.
   Aşadar n-am avea nimic de zis în contra unei apropieri în relaţiunile statului nostru cu statul austriac. Lucrul însă de care ni e teamă este că guvernul radical, fără experienţă şi fără cunoştinţa lucrurilor după cum îl cunoaştem, în loc de a armoniza interesele Austrii de la gurile Dunării cu ale noastre, să nu ne strice şi mai rău, făcîndu-i aceleia promisiuni cari nu va fi în stare să le ţină, căci împrejurările din Dobrogea sînt departe de a fi atît de lămurite decum li se par capetelor seci de la noi.
   Comparînd începuturile tuturor statelor, observăm la cel dîntîi pas un lucru ce se repetă aproape în mod identic la toate şi pretutindenea. Teritoriul întreg ocupat de un popor se priveşte ca aparţinînd statului. Aşa sub regii romani şi la începutul republicei tot pămîntul era considerat ca fiind al statului. Ceea ce aveau cetăţenii romani era numai posesiunea bunurilor imobile. În vechiul stat germanic lucrul stă tot astfel. Speculum saxonicum şi mai tîrziu Sctiwaben-spiegel păstrează în ordinea feudalităţii urmele unui drept originar conform căruia tot teritoriul era al statului, iar oamenii liberi stătea după o deosebită ordine în legătură cu capul suprem al statului, cu împăratul. în cronicele româneşti ne întîmpină asemenea memorabila frază: La început tot pămîntul ţării era pămînt domnesc. În ţările slave lucrul e acelaş, deşi poate sub altă formă ... c-un cuvînt originea proprietăţii imobiliare e pretutindeni posesiunea conferită de stat, pentru servicii anumite, mai cu geamă însă râzboinice. În acelaş spirit se aplica la noi bunăoară pînă mai ieri alaltăieri, adecă pînă la introducerea orbească a Codului Napoleon, împărţeala de pămînt între membrii unei comunităţi răzăşeşti care descindea adesea de-a dreptul dintr-o singură familie. Precum Cănteştii, Bălşeştii, Sturzeştii nu sînt decît membrii unei familii răsărite din bătrînul Canta, Balş, Sturza, tot aşa Bucureştii nu sînt decît membrii familiei lui Bucur, Stoieneştii ai lui Stoian, Floreştii ai lui Florea ş.a.m.d. Se înţelege că între membrii egali îndreptăţiţi ai unei familii care s-a înmulţit la 3—400 de inşi trebuia să existe un alt
drept de moştenire decît acolo unde originea proprietăţii era cu totul alta, încît totalitatea moşiei răzăşeşti era privită ca aparţinînd personalităţii juridice abstracte a bătrînului cutăruia ori cutăruia, iar membrii acelei personalităţi juridice, înrudiţi de-a dreptul şi răsărind dintr-o mamă şi dintr-un tată, aveau părticelile lor de pămînt în posesiune numai.
   Această esplicare lungă a fost de nevoie pentru a lămuri că românii, ocupînd noua provincie, să nu procedeze în mod barbar, apucînd şi stîrpind rădăcina existenţei economice a populaţiunii, să nu crează că ceea ce se numeşte pămînt al statului e într-adevăr al statului, căci acolo proprietatea e în acel stadiu genetic în care statul e privit ca personalitatea abstractă a cărui proprietate e teritoriul întreg, pe cînd elementele proprietăţii individuale sînt reprezentate sub forma posesiunei, conferite de stat pentru servicii ostăşeşti. E caracteristic pentru statele primitive, că numai persoane abstracte pot fi proprietare în sensul dreptului nostru civil: adică biserica şi statul. În faptă lucrul stă astfel: a statului român sînt numai acele locuri cari nu sînt a nimărui, res nullius; oriunde însă se iveşte un posesor, fie colectiv, fie individual, la intrarea steagului român în acea ţară el devine proprietar pe ceea ce posede, rămîind a se regula numai modus vivendi pe proprietăţile colective (păşuni, cîşle etc.).
   Astfel numai s-ar realiza de la cel dîntîi pas în Dobrogea un progres real în viaţa juridică a poporului. Dar a procede în mod barbar, a lua vorba turcească de proprietate a statului în înţelesul strict şi definit al proprietăţii private a statului, precum stă lucrul la noi în România, a deposeda turci, tătari, români şi bulgari pentru a parcela pămîntul lor, cîştigat cu sudori şi cu sînge, la colonişti ar însemna a-şi atrage de la început ura populaţiunilor, ba a ajunge la conflicte sîngeroase chiar. Elementele turanice din Dobrogea ne trebuiesc tocmai pentru că nu sînt slave. Ele trebuiesc cruţate, trebuie să se simtă în patria lor veche, dar într-o mai bună stare, sub o mai bună administraţie. Cumcă prin aceasta slavii de acolo n-ar fi nedreptăţiţi se înţelege de sine.
   Din nefericire superficialitatea şi pospăiala în toate a radicalilor, cunoscuta lor lipsă de respect pentru orice rezultat al unei dezvoltări istorice, cultura lor mai mică decît a lucrătorilor de rînd din Apus, ne dau şi acum ca totdeuna o rea prevestire despre modul barbar în care vor procede. Dea Dumnezeu să ne înşelăm noi şi să fie ei mai buni de cum îi cunoaştem.
   Acum venim iar la punctul de la care am pornit. Numai pe locurile acelea cari nu sînt într-adevăr ale nimărui s-ar putea aşeza colonii. Auzim că lumea noastră oficială e încîntată de propunerea bancherilor de la Viena şi că guvernanţii noştri aşteaptă proiectele de organizaţie ale Angliei, Rusiei şi Austriei pentru a aranja administraţia Dobrogei, care ar avea a se face de o comisie de diurnaşi.
   Părerea noastră este alta. Ar trebui trimis un om cu foarte întinse cunoştinţe administrative, financiare şi economice, înzestrat cu puteri discreţionare, care să unifice încet-încet ţara cu patria mumă. Şi ar trebui sa fie un om mai în vîrstă, nu un Pache, Mache sau Sache, scos din cutia unei curtizane pariziene şi cules de pe uliţele Bucureştilor "pour civiliser en deux jours la sauvage Dobroudja". Cel din urmă hamal turc ori tătar e un om mai preţios şi mai folositor decît tot comitetul de redacţie al „Românului" bunăoară, nemaivorbind de alte ziare liberale.
   Alţi oameni trebuiesc acolo.


TIMPUL, 12 AUGUST 1878

  Anunţăm cu plăcere tuturor cititorilor cari se interesează personal de soarta bărbaţilor ce aparţin la opoziţie că am scăpat şi de astă dată cu pielea curată. Generoşii noştri adversari nu ne acuză de trădare, cu toate că ar putea s-o facă atît de lesne.
  Este într-adevăr o plăcere de a avea a face cu adversari politici atît de nobili, atît de buni şi, înainte de toate, atît de sinceri, cari-ţi arată de mai nainte primejdia ce te ameninţă, cursa în care ai putea cădea. „Românul" în revista sa de alaltăieri dovedeşte lămurit că sîntem nişte trădători, nişte oameni fără nici un simţimînt de patriotism, şi că nu ne sfiim a lucra făţiş şi în toate zilele în interesul Rusiei, şi cu toate acestea nu ne acuză de trădare, numai şi numai din cauza patriotismului orb, căci este bun „Românul" ăla, bun patriot, atît de patriot, încît nu-i poate trece nici prin gînd măcar că ar putea exista trădători între români. Simţi-minte atît de nobile, întotdauna frumoase, chiar atunci cînd nu le poţi înţelege. Căci trebuie să mărturisim că noi, asupritorii patentaţi ai poporului, nu prea înţelegem de ce oamenii cari au aruncat la picioarele contelui Andrassy cadavrul sîngerînd al României cu cunoscutul cuţit înfipt în pieptul ei pînă la mîner să nu comploteze acuma şi cu Rusia pentru a-i arunca şi ei o bucată de cadavru.
  Contele Şuvaloff a declarat el însuşi
   qu'il est fermement persuadé que la Roumanie elle-méme est interessée a ce que cette queslion soit resolue dans le sens des aspimtions de la Russie 1.
   Adică guvernul radical şi patriot a crezut de cuviinţă să-1 convingă pe contele Suvaloff că România are un interes special a se lăpăda odată de blăstămata aia de Basarabia.
  Contele Şuvaloff a înţeles-o după multă strădanie şi a fost atît de bun să pledeze înaintea Congresului pentru interesul acesta eminent al României.
  Opoziţia susţine acuma că guvernul n-ar fi trebuit să dea Basarabia; ergo lucrează în contra unui interes al ţării. Oricine lucrează în contra unui interes al ţărei este un trădător; ergo opoziţia este trădătoare. Orice trădător trebuie pedepsit; ergo opoziţia trebuie pedepsită. Şi cu toate acestea guvernul cste atît de bun încît nici nu-i vine a crede că un român ar putea fi trădător.
  Ce oameni buni! Ce inimi de creştin !
  Foarte bine fac că ne iau aşa dulce şi cu bunătate.  Este mijlocul cel mai bun de a ne face şi pe noi roşi — roşi de ruşine şi mînie despre nemernicia şi îndrăzneala cu cari nu se sfiesc a ne imputa lucruri de cari sînt capabili numai ei.
  Să ne acuze şi de trădare ~ am avea ceva de rîs.


TIMPUL, 19 AUGUST 1878 
    
   În ajunul de-a pierde o parte din patria noastră, Basarabia, şi a adaoge la pămîntul strămoşesc ţinuturile de peste Dunăre ale Dobrogei, credem că cestiunea aceasta trebuie cercetată mai cu deamăruntul şi din mai multe puncte de vedere.
   Cunoscînd odată stipulaţiunile respective ale Tratatului de Berlin, vom cerceta deci întru cît avem datoria şi întru cît dreptul de a le urma.
   Consideraţia care ni se impune chiar de la început este că actele noastre cari vor avea de obiect realizarea stipulaţiunilor Tratatului sînt acte ce le vom face de astădată şi pentru prima oară după sute de ani pe răspunderea noastră proprie. Oricîte ne-am fi închipuit în trecut despre drepturile noastre ab antiquo, fie cu, fie fără cuvînt, totuşi marile puteri europene ne considerau parte ca pe nişte vasali ai Turciei, parte ca pe nişte epitropisiţi ai Europei, şi răspunderea pentru faptele noastre era adeseori ale suzeranului, dar şi mai adesea ale epitropilor, aşa încît părtinirea părinţească a unuia ne scăpa adesea de supărul poate mai puţin părinţesc al celuilalt din ei. Legaţi de-o împărăţie pusă sub epitropie din cauza bătrîneţii ei, noi, popor tînăr de ciobani, deveniţi plugari abia de la 1830 încoace, croirăm cu uşurinţa ce ne caracteri-zează planuri de politică europeană şi ne amestecarăm în certele celor mari, fără a pricepe poli-                                             tica lor, urmărită de veacuri cu stăruinţă de fier şi cu mijloace uriaşe, căşunîndu-le, de nu primejdii serioase, ceea ce nu sîntem în stare, totuşi însă vexaţiuni pe cari ei le treceau cu vederea tocmai din cauza atîrnării noastre relative.
   Mai este însă acelaşi caz şi astăzi ? Ca şi fiul pierdut din parabola evangheliei, noi ne-am pierdut din calea istoriei noastre adevărate, am cheltuit în mare parte moştenirea părintească pe formele goale ale unei civilizaţii străine pe care n-am avut nici timpul, nici mijloace îndeajuns spre a ne-o apropria, şi azi, cu mult mai săraci în puteri decît acuma douăzeci de ani, noi ne vedem puşi înaintea unor întrebări, pe care trebuie să le dezlegăm, deşi viaţa uşoară de pînă acuma nu ne-a înţelepţit decît prea puţin.
   Nu e vremea de a ne face unul altuia imputări : cel puţin nu în această privire. Naţiunea va judeca la momentul oportun pe cei ce merită să fie judecaţi şi va mustra pe cei ce s-au jucat cu interesele ei. Noi, abstrăgînd deocamdată de la orice polemică, vom privi cestiunea cedării Basarabiei şi luării în posesiune a Dobrogei într-un mod cu totul obiectiv şi fără a face fraze.
   Premisa de la care pornim şi pe care credem că ne-o consiliază orice român cu minte este că trebuie să ne supunem Tratatului de Berlin, mai ales acum şi după cîte s-a întîmplat. Ar fi fost mai demn poate dacă de la început urmam o altă cale şi ne îndeplineam cu sfinţenie şi curaj misiunea ce ni se impunea de către Tratatul de Paris, ar fi fost mai cu minte poate de a face cauză comună cu popoarele de peste Dunăre abia atuncea cînd am fi putut regula cestiunea singuri şi fără costisitorul ajutor de peste Prut, dar în sfîrşit în cartea sorţii a fost scris, ca să fim împresuraţi de mreaja ademenirilor de dinafară şi a vanităţii dinlăuntru şi să jertfim bunuri cîştigate şi sigure pe bunuri necîştigate încă şi închipuite poate. Înainte de un an eram poate în stare de a schimba multe din cursul evenimentelor; astăzi evenimentele petrecute în mod fatal ne silesc sub jugul lor. Ieri încă puteri egale îşi ţineau cumpăna şi micul nostru adaos ar fi înclinat limba într-o parte ori într-alta, astăzi nu mai avem nimic din importanţa ce ne-o dăduse un moment mare şi solemn din viaţa noastră. Nefiind ieri cu dreptatea, astăzi dreptatea nu e cu noi.
   Deci să ne supunem certării, adecă Tratatului de la Berlin.
   Întîi: Basarabia ni se dăduse pentru a ne indica rolul nostru la gurile Dunării şi ţinerea acelei fîşii de pămînt era pentru noi o misiune europeană. Aceeaşi Europă care ne-a redat-o a găsit de cuviinţă să ne-o reia şi ne-a oferit Dobrogea, reînnoind un mandat dat pe tăcute prin Tratatul de la Paris, mandatul adecă de-a păzi libertatea celei mai importante artere a negoţului răsăritean, nu atît prin puterea noastră proprie, pre cît prin lipsa de amestec a unei puteri mari, oricare ar fi aceea, a cărei preponderanţă ar deveni hotărîtoare prin posesiunea exclusivă a gurilor Dunării. Meniţi a fi proprietarii unui bun asupra căruia toate puterile mari vor să aibă servitutea liberei întrebuinţări, slăbiciunea noastră e o garanţie ; pe cînd o putere mare în locul nostru, legată chiar prin tratate juruite, ar şti cu vremea să dispună în mod discreţionar de un bun atît de preţios pentru toţi sau cel puţin ar ţine legaţi pe mulţi şi i-ar paraliza în acţiunea lor politică prin gingăşia unei libertăţi de navigaţie garantată numai prin şiruri negre pe hîrtie albă. Deosebirea între noi şi dispuitorii Europei e că ei ne iau o provincie şi ne dau alta, privind lucrul în sine ca foarte indiferent, pe cînd noi simţim cu vioiciune că ni se rupe o bucată din patria noastră străveche, lucru ce nu se poate compenza nici prin bani, nici prin drepturi nouă, nici prin cesiuni de teritoriu.
   Durerea noastră e drept că nu mişcă pe nimeni, dar presupunem totodată că nici un om înţelept din diplomaţia europeană, nici chiar aciia ce ne sînt contrari, nu ne vor lua a nume de rău un resentiment ce e natural şi care-şi poartă justificarea în sine însuşi.
   Vederat e asemenea că, deşi stăm înaintea unor hotărîri a căror întreagă răspundere cade asupra noastră, totuşi libertatea noastră de deciziune şi de acţiune e departe de a fi atît de largă precum ar cere-o gingăşia momentului. Obiectele stipulaţiunilor Tratatului de Berlin, Basarabia şi Dobrogea, sînt ocupate de trupele împărăteşti; ba chiar mijlocul ţării e pentru un an calea deschisă pentru mişcarea din şi înspre Bulgaria a acelor trupe. Şi cu toate acestea trebuie să ne hotărîm. Mai mult încă. Pe cînd sîntem siguri de simpatiile populaţiunii noastre din Basarabia, nu sîntem încă siguri de acelea ale dobrogenilor, încît s-ar putea repeta şi faţă cu noi scenele ce se petrec, cu austriacii în Bosnia, cu ruşii în Lazistan şi poate în curînd cu muntenegrenii în părţile anexate ale Albaniei, cu sîrbii în ţinuturile locuite de moametani. Acest lucru ne-ar fi indiferent dacă noi, ca stat şi ca naţiune, am împărtăşi punctele de vedere cari au hotărît acţiunea tuturor beligeranţilor în cestiune; dar noi — precum am declarat-o solemn de la început — n-am întreprins un război de cucerire trecînd Dunărea, ci am întins numai preste Dunăre acţiunea noastră defensivă. Dacă n-am putut fi consecinţi în lucruri pe cari ni le-a impus alţii, să fim cel puţin consecinţi în lucruri în care sîntem liberi de a fi.
   Deci dacă pe de o parte noi ne supunem şi primim Dobrogea, pe de altă parte cestiunea cum s-o primim, adecă a modului luărei în posesiune, e mai grea decum s-ar pare la prima vedere, grea din cauza împrejurărilor, grea prin necesitatea de a fi consecuenţi cu declaraţiunea făcută la intrarea în luptă, grea în fine prin modul de-a armoniza o anexiune de teritoriu pe care de aproape 500 de ani am pierdut-o către turci cu întreaga noastră manieră de-a privi lucrurile, cu moralitatea noastră politică, cu sentimentul nostru de dreptate.
   Să nu se uite un lucru. Tratatul de Berlin însemnează într-adevăr o înţelegere între toate puterile cele mari, dar acea înţelegere e numai formală. Sub forma netedă a articolelor aşezate pe o hîrtie care nici se supăra nici bănuieşte fierb totuşi duşmăniile şi esclusivitatea intereselor; din cutele păcii, decretate în mod formal şi solemn, se scutură insurgenţii din Bosnia, liga albaneză, nemulţămirile din Rumelia, revolta lazilor, rezistenţa Porţii contra cererilor greceşti, iar pentru noi: concediarea cu nepusă în masă a colonelului Fălcoianu şi repatriarea cerchezilor în Dobrogea. Să ne înţelegem. N-am fi avut nimic contra repatrierii sub auspiciile noastre sau sub auspiciile voinţei liber exprimate a provincialilor dobrogeni, însă repatriarea energicului dar turburătorului element sub scutul ocupaţiei ruseşti poate avea o altă semnificaţie cînd cunoaştem înlesnirea cu care aceşti oameni, mercenari de meserie, se pun la serviciul orişicui şi cînd din cazurile citate, avem dreptul de-a ne îndoi despre sinceritatea omnilaterală a stipulaţunilor Tratatului de Berlin.
   Nu ne e frică de aceşti oameni, precum austriacilor nu le e frică de bosniaci sau ruşilor de lazi, căci Dobrogea e departe de a avea prin natura ei fizică o atît de însemnată putere defensivă ca Bosnia şi Lazistanul. Dar a împuşca în oameni ar însemna a preface anexiunea pacinică în cucerire, ar însemna a împărtăşi puntul de vedere a tutulor celora cari s-a lupta cu turcii în acest război, ar însemna a deveni complici cu ei şi a consfinţi prin această complicitate pierderea pe de-a pururea a Basarabiei. Cu ce drept ne-am plînge de-o nedreptate, pe care am comite-o noi înşine de a doua zi chiar? Cu ce drept ne-am plînge că poporul nostru se-mparte ca o turmă necuvîntătoare, cînd noi înşine am trata ca pe-o turmă necuvîntătoare părţile unui popor care şi el are mari calităţi şi mai cu samă o mare şi nu tocmai neîntemeiată susceptibilitate naţională? Sau poate turcii din Dobrogea, cu strălucitul lor trecut militar, ei, cuceritori în trei continente, se pot privi ca o turmă făr'de voinţă, căreia nu-i pasă sub ce stăpîn încape?
   Într-alt număr al „Timpului" am anticipat cestiunea de principiu caşi cînd ar fi fost hotărîtă deja, pentru că ştirea, adusă de bine informata „Corespondenţă politică", cumcă guvernul nostru umblă să precupeţească de pe acum pămîntul Dobrogei, ne indignase. Acelaşi principiu moral care ne dictase respect pentru averea privată din Dobrogea ne dictează şi şirurile acestea, cari ating modul politic al luării în posesiune. A face ce fac toţi, adecă a lua şi stăpîni cu baioneta, e lucru uşor; a păstra însă acest Orient în miniatură, cu tot amestecul său de popoară, a dovedi că sîntem destul de drepţi şi destul de cumpătareţi ca să ţinem în ecuilibru şi în bună pace elementele cele mai diverse este o artă, este adevărată politică pe lîngă care politica forţei brute e o jucărie.
   Dar, înainte de a hotărî definitiv datoriile ce ni le impune nouă în special anexarea Dobrogei, ne abatem puţin pentru a arăta dreptul nostru la aceasta. Dreptul nostru este istoric. Dacă împrejurările sînt de natură a-1 sprijini, cu atît mai bine; însă în orice caz, fără acest sprijin, ar fi un drept nud, de a căruia întrebuinţare ar trebui să ne ferim.
   Într-adevăr, încă în vremea lui Herodot, Dobrogea era stăpînită de geţi, cari, îngemănaţi într-un singur stat cu dacii, ţineau amîndouă malurile Dunării. În vremea lui Cezar Dobrogea e în mînile românilor, iar dacii şi geţii trecuseră de mult dincoace de Dunăre şi se aşezase definitiv aicea. Pe timpul împăraţilor Dobrogea era populată, în oraşe, de comercianţi greci, pe şes, de sciţii plugari şi făcea parte din provincia Moesia inferioară. Poate că în vremea aceasta a fost epoca dezvoltării celei mai mari a provinciei. Cosmografia anonimului din Ravenna, o compilaţie din veacul al 7-lea după Crist, dar a cărei autenticitate e fără de nici o îndoială, ne citează oraşele Dionisopolis, Bisoi, Timum, Tirissa, Callatis, Stratonis, Tomis (locul de exil al lui Ovid), în fine Istriopolis, toate colonii greceşti de negoţ (Cf. Ravennatis anonymi cosmographia, IV. 6) iar Pliniu bătrînul citează ca oraşe scitice Afrodiaias, Libistos, Zigere, Borcobe, Eumenia, Parthenopolis, Gerania. Pe itinerariul lui Antonin numărăm de la Silistra (Durostoro) pînă la Noviodunum (Tulcea) şase oraşe mai însemnate ; Transmarisca (Turtuoaia), Capidava, Carso, Cio, Beroe, Troimis; iar de la Novoiodunum (Tulcea) pînă la Callatis (Mangalia?) două oraşe : ad Salices şi Tomi[s] (Küstengè ? ?). Daca mai adăogăm încă o parte din oraşele Mesiei inferioare tot la Dobrogea, vom avea însemnatul număr de 20 de oraşe în acea provinţie, dintre cari cele mai multe a pierit fără de nici o urmă. Rămîind moştenire împărăţiei Răsăritului, Dobrogea a fost cutreierată, ca şi Principatele româneşti, de roiuri de popoare, de huni, avari, pecenegi, cumani şi în fine de tătari. Într-adevăr, pe la începutul veacului al XI-lea, cumanii sau polovţii, un neam fino-tartaric, îşi părăsi aşezarea de lîngă Volga şi ocupă ţările române, din cari au gonit pe chazari şi pecenegi. Cumcă în veacul al unsprezecelea, cu mult în urma venirii bulgarilor, stăpînea în Dobrogea pecenegii se dovedeşte prin multe nume actuale de pîrîuri şi localităţi. Scoşi au fost pecenegii de cumani, aliaţii viguroşi ai Asanizilor contra Bizanţului. În fine, în veacul al treisprezecelea, epoca fondării principatului Valahiei, cumanii sînt scoşi din ţară de către tătari, cari se aşezară cu predilecţiune în Dobrogea si sînt pînă azi acolo. Existenţa lor în acele părţi îl face pe Mircea I să se numească, prin crisoave, în toată forma, domn al ţărilor tătăreşti. Astfel provincia a fost stăpînită succesiv de toate roiurile de popoare barbare care a trecut prin ţările noastre, deşi această stăpînire n-au întrerupt continuitatea de drept a împărăţiei bizantine, care-şi mănţinea garnizoanile şi organizaţia provincială mai cu seamă în oraşele ţărmurene şi în olatele mai mult puţin întinse ale acelor oraşe. Cu succes au fost luate oraşele ţărmurene de către Asanizi, pe cînd şesul însuşi pare a fi rămas tătăresc. De la tătari a luat Mircea, domnul ţărilor tătăreşti, Dobrogea, de la Şişman Vidinul şi malul drept pînă la Silistra şi le-a şi ţinut toate acestea, pînă ce la 1413 sultanul Mohamed I, ocupînd cetăţile româneşti Isaccea, Silistra şi Giurgiul, precum ocupase Nicopolul şi Vidinul, puse capăt domniei Basarabilor pe malul drept al Dunării. În vremea lui Mircea populaţia Dobrogei se vede a fi fost în majoritate tătărască.
   În vremea migraţiunii popoarelor, deci şi în vremea venirii bulgarilor cît şi mai tîrziu, atît Dobrogea şi ţările române se considerau ca aparţinînd împărăţiei bizantine şi anume Ţara Românească şi Moldova făceau parte, adesea numai nominală, din Mesia inferioară. Anonimul din Ravenna zice :
   Asemenea peste fluviul Dunării sînt următoarele cetăţi ale Mesiei inferioare; Porolissos etc., între cari Sacidaba, Ponti Aluti, Romulos, Zarmisegethusa ş.a. cari, după tabla Pentingeriană şi după Ptolomei, se află fără contestare dincoace de Dunăre.
   Urmaşi ai dacilor şi romanilor şi cei din urmă posesori ai Dobrogei înaintea cuceririi prin Mohamed I, dreptul nostru istoric este întemeiat; dar sprijinul cel mai bun al acestui drept sînt împrejurările chiar.
   Într-adevăr, petiţiunile uniforme ale bulgarilor din Rumelia, cari declară că nu vor a trăi alături cu mohametanii, şi că or unii or alţii trebuie să iasă din ţară, aprobarea indirectă a acestor petiţiuni cuprinsă în răspunsul principelui Dondukof-Korsakof ; vestita programă
despre organizarea Bulgariei, trimisă din Belgrad cătră „Norddeutsche Allgemeine Zeitung", în care se stabileşte confiscarea averilor geamiilor şi vînzarea cu toptanul şi pe preţuri de nimica a bunurilor imobile ale musulmanilor din Bulgaria, toate acestea sînt de natură a face pe mohametanii din Dobrogea să piardă orice gust de a fi lipiţi de o provincie în care majoritatea generală ar estermina majoritatea locală.
   Dar daca dreptul nostru istoric şi împrejurările sînt îndestul de puternice faţă cu Bulgaria şi cu alte puteri, lucrul nu stă tot astfel faţă cu chiar populaţia Dobrogei. În privirea acesteia maxima jus posterius derogat priori e-n vigoare. Locuitorii Dobrogei sînt adevăraţii proprietari ai ei şi dreptul nostru istoric alături cu posesiunea lor de fapt se poate compara cu un hrisov vechi domnesc alăturea cu proprietatea reală, mai ales cînd n-a fost acest drept istoric cauza intrării noastre în război, mai ales cînd am declarat că nu trecem Dunărea ca să cucerim.
   Afară de Delta Dunării şi insulele, care sînt incontestabil ale noastre, căci ne-au fost hărăzite şi prin Tratatul de la Paris şi se ţin de noi prin chiar natura teritoriului, apoi, fiind nelocuite, nu ne impun datoria de-a ţine seamă de voinţa legitimă a altuia, celalalt teritoriu al Dobrogei îl primim într-adevăr, dar numai c-un titlu veritabil de drept, cu consimţămîntul populaţiunilor.
   Cum se vor întreba populaţiunile, prin plebiscit sau pe altă cale, e o cestiune de detaliu. În orice caz n-ar fi o cestiune de dominare ci de convieţuire, căci nu e vorba de cucerire, ci de uniune.
   Această atitudine credem că ar fi pe deplin corectă. Ar fi corectă din punctul de vedere al moralităţii politice, ar fi conformă cu maniera de a vedea [a] unui popor care, fiind însuşi în mare parte apăsat şi supus sub popoare străine, nu voieşte a face şi el cea ce doreşte să nu i se facă.
   Apoi ni s-ar dovedi în mod pipăit cumcă stipulaţiunea respectivă a Tratatului de Berlin e sinceră şi în fine n-ar mai fi vorba de schimbul Basarabiei, cel puţin nu pentru conştiinţa noastră naţională.
   Se înţelege că nu dăm numărui lecţiuni de morală politică şi de dreptate. Dar pentru un popor mic e primejdios de a imita procederea celor mari şi singura sa tărie e dreptul, dreptul legătuit, juruit, întărit cu şapte peceţi.
   Cazul consultării populaţiunii în privirea aceasta nu e cel dintîi, deci nu e unic. Nizza şi Savoia, cedate Franţei printr-un tratat în regulă, au fost consultate şi au primit a fi anexate ; într-un mod asemănător se poate consulta Dobrogea. Sau, dacă acest mod s-ar părea nepotrivite cu starea Dobrogei, atunci se va găsi o altă formă legală corespunzătoare. Cu această ocazie s-ar dovedi totodată şi dorinţele speciale ale provinciei şi prerogativele cari le-ar cere ginţile deosebite pentru a-şi păstra individualitatea.
   S-ar dovedi c-un cuvînt modul de convieţuire pe care-1 doresc populaţiunile. Raţionamentul nostru trebuie să fie următorul:
   În război am pierdut o provincie şi n-am cîştigat nimic; să vedem acuma daca avem destul sentiment de dreptate şi daca inspirăm destulă încredere pentru a cîştiga o provincie pe cale pacinică şi numai pe cale pacinică.
   Acesta e singurul protest pe care-1 putem ridica fără a jicni pe nimenea, dar şi fără a lovi în noi. Sentimentul de naţionalitate a poporului român e prea viu pentru ca guvernul lui să poată face abstracţiune de dînsul. Deci, constrînşi a fi înţelepţi în procedarea noastră şi independenţi fiind acuma, adecă liberi de a muri de arma celui mai tare, să păstrăm cel puţin pîn'în ultimul moment mîndria şi sentimentul dreptăţii noastre, cari ne sînt absolut trebuitoare pentru momentul cînd existenţa noastră, de astă dată atîrnînd ca frunza pe apă, ar fi din nou pusă în cestiune. Greutatea e : de a împăca exigenţele simţului nostru naţional cu succeptibilitatea, asemenea naturală, a fostului nostru aliat.
   În cazul cînd populaţiunile Dobrogei ar fi contra anexiunei în forma ei cea mai blîndă chiar, de ex. contra uniunii personale, atunci ar fi un semn : 1) că stipulaţiunea Tratatului de Berlin relativă la aceasta a fost subminată de mult de contralucrările unei puteri mari; 2) că ni s-a preparat o mreajă care să ne consume puterile şi mijloacele în lupte sterile, al căror rezultat— cel mai bun chiar — ar fi cucerirea unei provincii c-un climat în mare parte nesănătos şi care nu ne-ar aduce nici un folos pentru cincizeci de ani; căci n-avem nevoie a spune, ceea ce toţi ştiu, cumcă de cînd Dobrogea e cunoscută — adică de 2500 de ani aproape, de la Herodot şi pînă azi — ea a fost o provincie mlăştinoasă, puţin populată, foarte fertilă, dar şi foarte nesănătoasă, care numai sub cîrma de fier a poporului roman putuse ajunge la un grad de înflorire relativă. Dar cum a căzut cauza acelei înfloriri, adică Roma, toată suprafaţa Dobrogei, lăsată la discreţiunea agenţilor naturei, cari-o stăpînesc, redeveni repede pustiul care-a fost întotdauna, un pustiu care atrage prin fertilitatea lui mereu colonii nouă, dar pe care le şi stinge cu aceeaşi repejune cu care le atrage.



﻿PRESSA, BUCURESCI, 31 IULIU 1878
      
      Românul, de la 20 şi 30 iuliu, consacră două reviste consecutive spre a dovedi că noi ne-am schimbat opiniunea în privinţa acceptărei Dobrogei, fiind că am vorbit, într’una din revistele noastre, de moţiunea celor 46 onor. deputaţi, în capul cărora se află persoane politice distinse, ca d-nii G. Vernescu şi Nicolae Ionescu, şi cari sunt în contra acceptărei compensaţiunei ce ni s’a acordat de tractatul de la Berlin. 
      Când un jurnal serios, cum pretinde a fi «Românul» afirmă că noi ne-am schimbat părerea în cuestinea Dobrogei, trebue să probeze aceasta într’un mod positiv; de altmintrelea suntem în drept a’i spune, că cu rea credinţă denaturează sensul cuvintelor noastre, şi că acest mod de a combate pe adversarii săi politici, este nedemn de un jurnal care se respectă. 
      Somăm dar pe «Românul» a ne declara: în care număr al diarului nostru am numit noi «nebuni» pe aceia cari nu vor voi să priimească Dobrogia? Am dis, într’adevăr, că ar fi o nebunie a ne opune esecutărei tractatului de la Berlin, în ce privesce cuestiunile acelea, cari ne sunt impuse ca condiţiuni sine qua non pentru recunoascerea independenţei noastre. Dar, între cuestiunile acelea, scie bine organul oficios al d-lui ministru de interne că nu intră şi acceptarea Dobrogei. Era vorba de retrocedarea Basarabiei către Rusia şi de acordarea drepturilor civile şi politice israeliţilor. În privinţa Dobrogei, noi am făcut, în totdauna, reservele noastre. Am dat ospitalitate în coloanele diarului nostru diferitelor opiniuni pentru şi contra, fără însă a ne declara pentru cutare sau cutare opiniune. Astfel am urmat şi în revista noastră trecută, care vorbesce despre moţiunea celor 46 on. deputaţi, şi care a supărat atât de mult pe domnii de la «Românul».
      Dar, dacă este probat că noi nu ne-am schimbat la faţă, apoi nu tot astfel aţi urmat dv., domni adversari. 
      D-voastră v’aţi schimbat într’adevăr părerea, nu numai în privinţa acceptărei Dobrogei, ci şi în privinţa tutulor celor l’alte chestiuni, cari ni se impun prin tratatul de la Berlin, şi cari nu sunt de cât resultatul politicei rătăcite ce aţi urmat. Dar aceasta nu ne miră de loc din partea d-v.; sunteţi în stare a vă schimba ori-cum ar bate vântul, cu condiţiunea numai să nu cădeţi de la putere. 
      Ce ne tot spuneţi, domni adversari, că aţi adoptat o altă opinie numai în faţa unei imposibilităţi materiale şi numai după ce s’a cunoscut resultatul definitiv al tractatului de la Berlin?
      Resultatul se scia de toată lumea, pe când d-v începuserăţi a face fanfaronadele d-v patriotice. El consista în perderea Basarabiei, în impunerea de a accorda drepturi civile şi politice israeliţilor, într’o independinţă precariă, negarantată de Puteri, în respingerea cererei de despăgubire de resbel, în respingerea cererei de a fi scutiţi oştirilor rosiene prin ţeară până la organisarea Bulgariei, în ridicarea dreptului de vamă pentru mărfurile de transit, în menţinerea jurisdicţiunei consulare, etc. 
      Şi atunci, d-voastră strigaţi în gura mare: că nu veţi ceda Basarabia, că nu  veţi accepta Dobrogia, că vă veţi bate cu Ruşii, şi câte alte vorbe late, spre a asvârli pulbere în ochii celor mulţi-puţini cari au mai rămas să vă admire... 
      Această tactică a ţinut câteva dile. Vădând apoi că, pe calea aceasta, veţi fi nevoiţi a vă duce cu Dumnedeu, părăsind o putere, pe care n’aţi întrebuinţat’o de cât în paguba ţărei, v-aţi schimbat la faţă.
      Basarabia, pentru a cărei perdere nu găseaţi destule cuvinte spre a vă esprima durerea, aţi înmormântat’o, şi Dobrogia deveni, a doua di, predilecta d-voastră. Şi de atunci... Dobrogia în sus, Dobrogia în jos, Dobrogia este pământul cel mai fertil, ea este un paradis...  
      Frumoase sunt asemenea procedări din partea unor oameni politici, ce se pretind a fi serioşi.
      Lăsăm ca opinia publică să vă judice şi să vă dea răspunsul cuvenit. Dar să vedem, dacă este esact ceea ce susţineţi: că Dobrogia nu ni s'a dat în schimbul Basarabiei. 
      Pentru aceasta ne vom servi cu protocolul No. 10 al Congresului de la Berlin; căci tractatul nu este alt decât resultatul desbaterilor ţinute între plenipotenţiarii Puterilor, cari au luat parte la Congres. 
      În alte cuvinte, protocoalele sunt considerantele, iar tractatul este decisiunea. Este incontestabile, deci, relaţiunea ce esistă între protocoale şi tractat. 
      Luăm dar protocolul No. 10, publicat în «Monitorul oficial», şi citim următoarele: «Preşedintele, resumând resultatele discuţiunei, constată că unanimitatea Înaltei Adunări recunoasce independinţa României, subt condiţiuni analoage cu cele impuse Serbiei, şi, afară de aceasta, subt condiţiunea ca România să priimească, în schimbul Basarabiei, Dobrogia.»
      Este adevărat că în tractat nu se mai face din priimirea Dobrogei o condiţiune sine qua non pentru recunoascerea independinţei;  dar   nu este mai pucin   esact că,  daca   ni s’a dat Dobrogia, acesta nu s’a urmat de cât numai în schimb pentru retrocedarea Basarabiei. 
      Toate discuţiunile, ce au avut loc în sînul Congresului, ne dovedesc aceasta.
      Ast-fel, tot în protocolul No. 10, mal găsim şi cele ce urmează:
      «Preşedintele Congresului atrage atenţiunea colegilor săi asupra reservei formulată de comitele Şuvaloff, şi, dupe care, recunoscerea independinţei române nu ar fi consimţită unanim, de cât sub condiţiuneaca : România să admită schimbul de teritoriu stipulat în art. XIX.»
      În faţa acestor probe palpabile, ce mai voiţi a amăgi lumea, d-nilor de la Românul, spuindu-ne că anteiu v'aţi opus credend că Dobrogia ni se dă în schimbal Basarabiei, şi că, vedend în urmă că aţi fost induşi în erore, aţi revenit asupra acelei opiniuni!..
      V’aţi prefăcut că ve opuneţi; şi, fiindcă, în acestă atitudine, vedeaţi bine că puterea ve scăpa din mână, aţi întors’o pe foea ceal’altă....      
      Dar vina nu este  a d-vostră,  ci a acelora, cari v’au mai dat  sprijinul lor, după un fiasco atât de complect ce aţi făcut cu politica d-vostră de aventură. Cât despre d-vostră, aţi dovedit de ajuns că sunteţi capabili a insulta şi apoi a linguşi pe cel insultat, a defăima şi apoi a face laudele cele mai înfocate acelui defăimat.
      În oposiţie, insulta; la guvern, linguşirea în cel mai mare grad: acesta ve este devisa !
      Nu sunteţi d-vostră ore aceia cari, la 8 August şi la 10 Marte, aţi cercat să resturnaţi Tronul, fiindcă nu vedeaţi perspectiva de a ajunge mai curând la putere?
      Nu sunteţi d-vostră cari aţi insultat pe represintantele imperiului german, şi apoi v’aţi dus în capitala aceluiaşi imperiu să imploraţi ertare?  Iar ţera plătesce astă-di scump cutezanţa d-vostră nepomenită, prin cele ce i se impun de tractatul de la Berlin!	
      Nn sunteţi d-vostră aceia cari, prin politica d-vostră culpabilă, aţi pus în imposibilitate pe Domnitor de a’şi ţine jurămentul în privinţa mănţinerei integrităţei teritorulul român? 
      Ce v’a mai remas de făcut?...
      Ast-fel dar, nisce omeni, cari se schimbă dupe cum bate ventul; nisce omeni, cari au comis acte şi fapte de adeverată nebunie, — ar face mai bine să’şi pue cenuşă pe cap, de căt să impute altora greselele, ce ei înşişi au  comis cu prisos....


PRESSA, BUCURESCI, 3 AUGUST 1878
      
      Gravitatea situaţiunei, şi   pericolele ce ea încă poate ascunde, ne silesc ca să stăm de vorba cu Românul, organul oficios al guvernului radical, măcar că nu mai este chip a discuta cu un organ,  care evită de-a respunde la cuestiunile ce i se spun; care vorbesce de câte altele, afară de ce este în discuţiune; care atribue opiniuni ce nu avem; care ridică obiecţiuni create de  dânsul,  spre a le combate pe ale nostre, şi a eşi triumfător; care, în fine, îşi închipuesce că partidul opus lui este divisat,   numai spre a mări credinţa linguşitorilor săi; şi are, când ne-a numit pe noi reacţionari şi pe ai săi liberali-naţionali, este sigur că toată lumea trebue să se închine.
      Cum este chip ca să discute cineva serios, cu o asemenea foie? Dar, repetăm, circumstanţele sunt grave; foia în cuestiune este un organ oficial, în care scriu chiar miniştri; şi dar, vrând-nevrând, interesul public cere să discutăm cu densul...
      Noi am vorbit despre faptele trecute ale guvernului roşiu, căci ele se leagă cu presentul, şi mai ales cu viitorul. Şi ce fapt mai esenţial am relevat din trecut? Aceasta că, dacă radicalii încheiau un tractat cu Rusia înainte de a trece Dunărea, prin care Rusia să fi renunţat a nume la Basarabia în favorea nostră, noi nu am fi perdut Basarabia. Acest fapt se leagă, ori nu, cu presentul şi cu viitorul? De ce organul oficios îl ocolesce, şi nu răspunde precis asupra lui?
      Pentru faptele presente şi viitoare, cele mai esenţiale, ce am relevat, a fost întrebarea: dacă nu trebuesce o Constituantă, spre a se emancipa israeliţii şi spre a recunosce şi admite darea Basarabiei şi luarea Dobrogei, deslegând astfel pe Domnitor de jurământul, ce a făcut, că va mănţine articolul din Constituţiune, care declară pământul României inalienabil? Ce tot umblă organul radical cu tertipuri şi cu întorsături, ca să scape de a respunde şi la aceste clare cuestini?
      Noi îl vom ţine strîns de pept, ca să respundă la cuestiunile noastre, la acelea de cari îl doare inima pe tot românul, iar nu să divagheze peste câmpi şi să vorbescă câte altele...
      Ce tot se prefac cei de la Românul a crede că noi le-am fi imputat că, dacă nu au avut un scaun la Congres, causa este că nu au încheiat un tractat cu Rusia; căci ei, şi dacă ar fi încheiat un asemenea tractat, ar fi fost tractaţi tot cum au fost, tot ca Serbia şi ca Muntenegrul.
      Noi le-am imputat şi le imputăm din nou, — şi, cu noi, naţiunea întregă, ca şi istoria viitoare, - că, dacă atunci când marele Duce Nicolae le depeşia să trecă Dunărea, cu orice condiţiuni vor voi, ar fi încheiat, un tractat cu Rusia, şi s’ar fi stipulat anume în acel tractat «că Rusia renunţă la Basarabia ce ni se dedese la 1856 şi o cedează pentru totdauna României», Rusia, în asemenea cas, nu ar fi mai putut formula, la Berlin, cererea sa de a i-se retroceda Basarabia.
      De ce ocolesc acestă cuestiune diplomaţii de la Românul? Prea puţin ne pasă de scaunul d-nelor din Congres. Puteam prea bine să nu avem delegaţi oficiali în Congres, însă, înaintea şi pe masa Congresului, era să fie tractatul formal cu noi, prin care Rusia renunţase anume la Basarabia; şi Rusia era legată, prin declaraţia sa solemnă şi specială, şi noi nu mai aveam nevoie de nici un delegat, ca să dea putere unei asemenea puternice stipulaţiuni.
      De ce nu au încheiat radicalii un asemenea tractat? Iată ceea ce noi, naţiunea şi istoria, în veci le vom imputa.
      Serbiei şi Muntenegrulul nu li-s’a luat nimic din pământul lor, ba încă li s’a dat pământ nou; măcar că Rusia nu încheiase cu aceste Staturi un tractat, cum dicem noi. Cum radicalii noştri pot crede că Rusia, care ar fi fost legată cu noi printr’un angagiament şi o renunţare formală şi specială, şi ar fi călcat acel angagiament şi ar fi pretins din nou Basarabia? Dacă o asemenea idee ar fi avut radicalii noştri despre guvernul rusesc, cum de s’au aliat cu dânsul şi au trecut Dunărea, fără nici un fel de înscris? Ei dar au comptat pe cuvântul şi angagiamentul guvernului rusesc; şi, fiindcă sciau că acest guvern formulase deja pretenţiunea sa asupra Basarabiei, trebuia să încheie un tractat formal de renunţare la Basarabia, mai nainte de a trece Dunărea.
      La acesta este dator să ne răspundă Românul, şi să nu ocolescă cuestiunea. 
      Tractatul, ce ar fi încheiat radicalii cu Rusia înainte de a trece Dunărea, putea prevedea multe alte bune disposiţiuni, cum, de esemplu: ca România să ia parte la orice negocieri cu Turcia pentru încheierea păcei, ca Rusia să nu consimţă la nici o negociare cu celelalte Puteri, în privinţa ei, fără şi prealabilul ei consimţiment; ca, la regularea indemnităţei de resbel, să i se atribue cutare parte; ca îndată după încheierea păcei, Rusia să primească represintanţii diplomatici români cu cutare rang; ca Rusia să garanteze integritatea teritoriului şi a neutralităţei  României, etc. 
      Respundă, lămurit şi scurt, diplomaţii de la Românul, rău era ca să se subscrie asemenea stipulaţiuni într’un tractat dintre Rusia şi noii? Şi, dacă nu s’au subscris, cui se pote imputa acesta, dacă nu neprevederei, incapacităţei şi esclusivismulul radicalilor?
      Am fi mai putut noi atunci a ne plânge contra Congresului de la Berlin?
      Negreşit că nu. Pote numai că Congresul nu ne-ar fi acordat şi nouă un adaos de teritoriu?...
      Dar să lăsăm că şi un asemenea adaos s’ar fi putut prevedea în tractatul ce am fi încheiat cu Rusia; dar să lăsăm că un asemenea adaos ni s’ar fi acordat, pote, de Congres, chiar dacă nu ar fi fost prevădut în tractatul nostru cu Rusia ; dar, în fine, lipsă de acel adaos: noi ţineam a păstra Basarabia, iar nu a ne mări teritoriul; nimeni nu ar fi făcut o crimă radicalilor din lipsa unui adaos de teritoriu.
      Iată dar cuestiuni, cari se legă cu trecutul, şi asupra cărora cei de la Românul sunt datori să răspundă limpede, precis, şi fără ocoliri.
      Cât pentru faptele presentului şi ale viitorului, pe cari d-nelor par a le preferi, să lăsăm cuestiunile de transit, de Porţile de fer, şi altele, pe cari d-nelor le place a le numi secundarii, şi de cari am mai vorbit în revistele precedente; să venim numai la cele mai esenţiale.
      Cari sunt acestea? Una şi singură: cuestiunea competinţei Adunărilor actuale, adică cuestiunea Constituantei.
      Pe acesta, mai ales, ghibacii de la «Românul» au căutat a o ocoli. Aci ne impută că suntem cu Rusia şi cu Austria, pentru că am declarat că avem interese a fi bine cu aceşti doi puternici vecini; aci ne impută că sunten contra lor, pentru că am aretat că Dobrogia ni se dă ca schimh pentru Basarabia: aci spun că voim a ne supune orbesce tractatului din Berlin; aci declară că suntem contra acestui tractat, şi că acum nu am voi să mai luăm Dobrogia, şi aceasta numai pentru că am espus şi noi cele coprinse în moţiunea celor 46 deputaţi din Camera d-lui Rosetti.
      Facă bine însă cei de la Românul să lase persoana nostră la o parte, şi să nu schimbe teremul discuţiunei. Opiniunile noastre au fost necontenit espuse lămurit în public, şi nu ni le-am schimbat niciodată. Cei d'ăntei am declarat că suntem nevoiţi a ne supune tractatului din Berlin; şi cine dice acesta, declară că avem să suferim perderea Basarabiei, şi că o să luăm şi Dobrogia. Aci nu încap frase şi întortocheri. Dar acesta este o cuestiune a viitorului; naţiunea are să se pronunţe asupra ei; trebuie dar să se facă lumină, şi să se producă tote opiniunile. De aceea noi am şi lăsat, în diarul nostru, a se emite diverse opiuniuni, pentru ca publicul să poată aprecia şi judeca. De aceea am şi publicat, sub toată reserva din partea noastră, ideile coprinse în moţiunea celor 46 de deputaţi; căci am credut, la naivitatea nostră, că trebue a se acorda această onoare moţiunei unui aşa mare număr de deputaţi, şi că opiniunea lor trebue cel puţin pusă pe teremul dicuţiunei publice. Dacă cei de la Românul cred însă că o moţiune a 46 deputaţi, în capul cărora se află d-nii Vernescu şi N. Ionescu, colegii de alaltăeri ai miniştrilor radicali, nu merită nici măcar această onoare, aceasta îi privesce pe d-nelor. Noi nu putem adopta o asemenea doctrină. Prin urmare, nici schimbare de opiniuni din partea noastră, nici divisiuni între conservatori nu esistă.
      Despre aceasta fiă pe pace bunii şi patrioţii adversari de la Românul. Cuestiunea cea mare constituţională, care este numai interioară, şi pe care naţionalii de la foia radicale o ocolesc, este: dacă nu trebue o Constituantă, spre a se pronunţa asupra aplicărei tractatului din Berlin?	
      Această cuestiune o vom pune necontenit, şi este probabil că se va pune şi în Camerele actuale, ce au să se convoce.
      Tractatul din Berlin, de la 13 Iuliu, coprinde două însemnate stipulaţiuni pentru noi: acea a modificărei teritoriului, şi aceea a emancipărei Israeliţilor.
      Constituţiunea noastră însă pune în capul său (art. 2) principiul că: «teritoriul României  este inalienabil»; şi apoi (art. 7) declară că: «numai străinii de rituri creştine pot dobândi împămintenirea». Întrebarea este dar: dacă se pot esecuta sau aplica clausele tractatului din Berlin, fără a se modifica cele două articole din Constituţiune?
      La aceasta să răspundă diplomaţii de la Românul. 
      Subtilitatea ce au inventat, - că, de vreme ce tot Constituţiunea (art. 2 dice că «limitele  României se pot schimba prin o lege», resultă că putem da Basarabia şi lua Dobrogia prin o lege ordinară, - nu este nici măcar serioasă; (Aci, cum am mai spus, acel paragraf vorbesce de limite, adică de fruntarii, şi a avut în vedere schimbările sau rectificările de fruntarii, ce se puteau face despre Austria, unde şi lucra, la 1866, de mai mulţi ani, o comisiune de delimitare. Dar, a da Basarabia, a lua Dobrogia, nu mai este o lucrare de fruntarii, ci este o cuestiune de teritoriul Statului... şi acest teritoriu este declarat inalienabil. Aşadar, subtilitatea radicalilor nu deslegă de loc dificultatea. 
      Astfel, cuestiunea remâne întreagă: «Adunările actuale, pot fi competinte, au mandatul de la naţiune a aliena teritoriul român, şi a primi un adaos însemnat de teritoriu? Şi Domnitorul României, legat prin jurământul său, ar putea consimţi la o asemenea alienare, fără a se convoca o Constituantă, adică a se consulta naţiunea asupra acestui cas special, spre a da un nuo mandat representanţilor săi, cari să potă deslega şi pe Domn de jurământul său?»
      La această cuestiune să răspundă diplomaţii de la Românul. 
      Trecem la a doua cuestiune: «Cum au Israeliţii din România să fie emancipaţi, să esercite adică drepturile civile şi politice de cetăţeni români, dupe cum voesce tractatul din Berlin, fără a se abroga art. 7 din Constituţiune?»
      Să răspundă şi la acesta cuestiune isteţii politici de la Românul.
      Dacă noi am criticat şi această din urmă disposiţiune a tractatului din Berlin, ca şi aceea relativă la transit, am făcut’o numai «sub puntul de vedere politic, adică pentru că prin ele ni se lovesce autonomia noastră. Altfel, nu suntem nici contra principiului emancipărei Israeliţilor, nici contra principiului de transit. Însă trebuia ca aceste principie să le resolvăm noi, iar nu să ni se impună din străinătate; trebuia să le proclamăm numai noi, şi să le aplicăm în conformitate cu esiginţele noastre locale şi cu interesele noastre economice. Cei de la Românul însă cred că sunt liberali, ba încă şi naţionali, când ne impută şi această critică, ce am făcut tractatului de la Berlin.
      Dar, cel puţin, recunoscerea şi aplicarea acestor principie se poate face de Adunările ordinare?
      Pentru transit, treacă. Dar pentru Israeliţi? D-nii de la Românul speră a fi atât de dibaci, ca să amâne, să ocolească, să încurce indefinit ş’această cuestiune ?
      Dar cum ar putea face şi una ca aceasta?
      Să nu uite d-nelor că, chiar dacă, comptând pe o majoritate servilă la Cameră şi Senat, ar putea, prin o lege ordinară, să alieneze teritoriul român şi să ia Dobrogia, să nu uite, dicem, că în Dobrogia sunt locuitori mahometani şi israeliţi. Dupe dreptul ginţilor şi usurile seculare internaţionale, locuitorii unui Stat anecsat devin, de drept a fi îndată, cetăţeni ai Statului la care se anecseză. Mahometanii dar, şi Israeliţii din Dobrogia, ar deveni, prin anecsiune, cetăţeni români.
      Dar ei nu sunt creştini. Cum ar deveni cetăţeni români, contra art. 7 din Constituţiune? Şi, apoi, cum Israeliţii din vechia Românie nu ar deveni şi ei cetăţeni români? Sau, dacă s’ar face deosebire între Mahometani şi Israeliţi, pentru ce Mahomet ar fi în mai mare favoare decât Moise? Sau, pentru ce Moise din Dobrogia ar fi mai de preferit decât Moise din România? Ori, dacă nici o deosebire nu s’ar face între Mahometani şi Israeliţi, fiă din Dobrogia, fiă din Romănia, cum împămentenirea lor s’ar putea efectua, repetăm, fără ca, totdeodată, să se abroge art. 7 din Constituţiune?
      Dar toate aceste modificări de Constituţiune, adică recunoscerea şi aplicarea principielor puse în tractatul din Berlin, se pot face altfel, decât prin o Constituantă!
      La aceste modeste cuestiuni rugăm să ne răspundă, limpede şi categoric, ghibacii, isteţii şi mult naţionalii redactori de la Românul.


PRESSA, BUCURESCI, 25 IULIU 1878.
      
      România, neputând consimţi, cu nici un preţ, la retrocedarea Basarabiei, şi nepriimind în schimb Dobrogia, n'are modificare de teritoriu de consacrat şi de legiferat.
      Iată superbele cuvinte, prin cari guvernanţii noştri şi politicii de la Românul răspunseră la scirea, ce ne aduse în Bucuresci resultatul Congresului de la Berlin.
      <Numai prin forţa brută, adăogau, ne veţi putea hrăpi Basarabia. Şi România nu priimesce nimic. Vom rămânea jefuiţi, si veţi rămânea jefuitori. >
      Şi ei continuară câtva timp a arunca amerinţarea şi injuria în contra Puterilor represintate la Congresul de la Berlin, şi în contra decisiunilor ce ele au luat în privinţa noastră. 
      În numele însă al nestrămutatelor principie, ce politicii de la Românul  au profesat  totdauna; în numele tăriei de credinţă, ce totdauna i-a animat, ei se schimbară, se metamorfosară, se transfigurară de o dată, şi acum nu găsesc destule espresii ca să arate că trebue să primim tot ce s’a hotărât la Berlin, şi reproduc, cu o rară complesenţă, în ceea ce privesce Basarabia şi Dobrogia, argumentele, ce sunt fericiţi a găsi în broşura d-lui N. Creţulescu - D. N. Creţulescu, pe care, până mai deunădi îl insultară şi îl ameninţară cu furia populară!...
      Trebue să ne supunem, dic şi repet guvernanţii noştri. 
      Foarte bine.
      Dar aci se ridică o cuestiune gravă.
      Camerele actuale sunt ele competente, au ele cualitatea de a se pronunţa asupra întrebărilor, ce ne face Europa, şi a sancţiona, într cât ne privesce, decisiunile ei?
      În privinţa cuestiunei Evreilor:
      Tractatul din Berlin ne spune, că nu ni se va recunoasce independinţa, de nu vom acorda drepturi civile şi politice Israeliţilor. Constituţiunea însă (art. 7, alin. al 2-lea), dice, că numai străinii de rituri creştine pot aspira a avea asemenea drepturi.
      Prin urmare, pentru a ne conforma cu decisiunile Congresului, trebue să schimbăm Constituţia. Dar Constituţia nu se poate modifica, decât printr’o Constituantă. Deci, Camerele actuale nu sunt competinte a se pronunţa asupra cuestiunei israelite.
      Aci nu poate fi discuţiune. 
      II. În privinţa Basarabiei: Tractatul din Berlin ne mai spune încă, că Europa nu ne va recunoasce independinţa, de nu vom retroceda Rusiei Basarabia. Trebue dar ca guvernul, cu Camerele, să înstrăineze teritoriul. Guvernanţii, şi politicii de la Românul, asupra acestui punct, sunt foarte comodi.
      Basându-se, pe alineatul al 2-lea al art. 2 din Constituţiune: <Limitele Statului nu pot fi schimbate, sau rectificate, decât în virtutea unei legi>, politicii de la Românul sunt de părere că guvernul, cu Camerele actuale, printr’o simplă lege, pot ceda o provincie întreagă, pot aliena teritoriul.
      Să admitem, pentr’un moment, această interpretare a Constituţiunei; să admitem, că o legislativă ordinară, poate înstrăina teritoriul, poate ceda însuşi o provincie, printr’un singur articol de lege.
      În acest cas, dacă avem cel mai mic respect şi cea mai confusă noţiune de teoria Suveranităţei Naţiunei, ce vom răspunde adevăratului Suveran, de la care emană toate puterile, când acesta ne va dice:
      Cum? Îmi înstrăinaţi teritoriul, îmi luaţi o provincie întreagă, şi ea nu sciu nimic, şi pe mine nu mă întrebaţi? Teoria constituţională dice, într’adevăr, că Camerele sunt representaţiunea mea legală, dar, când am ales pe mandatarii ce i-am trimis în aceste Camere, nici prin minte nu mi-a trecut ca o să poată fi vorba de cea mai gravă, teribilă, dureroasă şi sfîşiitoare cuestiune, ce mă poate vreo dată interesa: desmembrarea şi sfîşierea teritoriului!
      În cuestiunea aceasta, Corpurile legiuitoare nu sunt representanţii mei, nu le recunosc mandatul de a se pronunţa asupră’i.
      Daca d-voastră, domnilor de la guvern, interpretaţi Constituţiunea, dicând că însuşi o legislativă ordinară poate aliena teritoriul, atunci, disolvând Camerele actuale convocaţi o noua legislativă, acum, când sciu de ce este vorba; acum, când sciu că mă aflu în dureroasa şi sfîşietoarea posiţiune de a asista, însu’mi, la deslipirea de la sânul meu a predilectei mele Basarabie; acum, când îmi spuneţi încă, că la această durere trebue să mai adaog şi umilirea de a dice însu’mi: consimţ la aceasta.
      Adevărata dar teorie constituţională, adevăratul mod de a înţelege eserciţiul Suveranităţei adevăratului Suveran, nu poate permite Camerelor actuale a se pronunţa asupra cuestiunei Basarabiei.
      Dar să vedem, daca o interpretaţiune, mai logică şi mai justă, a însuşi art. 2 din Constituţiune, nu ne conduce la acelaşi resultat.
Daca ar fi adevărat, că alineatul 2 al acestui articol ar avea o aşa de mare estensiune, cum vreau să’i dea guvernanţii noştri, care ar fi sensul primei şi principalei părţi a articolului I: «Teritoriul României este nealienabil>?
      Alineatul ar nimici cu desăvârşire principiul fundamental, pus mai sus, adică: teritoriul Româniel este nealienabil; şi aceste cuvinte nu ar avea sens.
      Constituanta din 1866 n’a putut dar înţelege, prin rectificare de limite, decât regularea şi limitarea unor puncte de graniţă, asupra cărora s’ar ivi contestaţii între noi şi vecinii noştri, iar nici decum înstrăinări de provincii întregi.
      După ce a înscris marele principiu : teritoriul României este inalienabil, - gândindu-se, fără îndoială, la numeroasele contestaţiuni, ce esistau, chiar în momentul când vota acel articol, între noi şi Austria, asupra multor limite de graniţă, - Constituanta, pentru a înlesni punerea la cale definitivă a acestor limitaţiuni, fără a fi necesitate de o nouă Constituantă, a adăogat, la articolul fundamental, — teritoriul României este inalienabil — alineatul despre care vorbirăm.
      Acesta dar este sensul acestui alineat, iar nu acela pe care i’l dau guvernanţii noştri.        Guvernul nostru radical, obicinuit a tracta cuestiunile cele mai grave peste picior, ar fi vesel să rasolească şi această cuestiuue, cu majorităţile sale docile din Camera şi Senatul actual.	
      Dar aci se ridică şi o altă cuestiune, o cuestiune gravă şi delicată între toate, căci ea privesce direct pe Şeful Statului.
      Dacă cuvintele, ce vom dice asupra acestui punct delicat, vor ajunge la cunoscinţa M. S. Domnitorului, nu ne îndoim, că Augustul nostru Suveran, cunoscând iubirea şi devotamentul nostru către Augusta Sa persoană şi Augusta Sa Dinastie, nu ne îndoim, dicem, că El le va considera ca un semn mai mult al acestei iubiri şi al acestui devotament.
      În virtutea art. 87 din Constituţiune, decretată la 30 Iuniu 1866 şi promulgată la 1 luliu 1866, Alteţa Sa Regale Carol de Hohenzoleru, suindu-se pe Tronul României, a depus Înaintea Naţiunei şi a lui Dumnedeu, următorul jurământ:
      < Jur de a păzi Constituţiunea şi legile poporului român, d’a mănţine drepturile lui naţionale şi integritatea teritoriului >.
      În cele mai grave şi teribile circumstanţe, în cari s’a aflat vreodată Statul şi poporul român, s’a aflat la putere, contra tuturor tradiţiunilor istoriei noastre naţionale, un minister, ce nu represintă întreaga naţiune, ci represintă numai o minimă fracţiune a ei; un minister, ce era espresiunea unui partid, înzestrat mai mult cu cualităţile unui partid revoluţionar, decât cu cualităţile unui partid de guvernământ; unui partid obicinuit a se juca cu cea mai mare uşurinţă cu legile şi instituţiunile naţionale, şi care probase în trecut, prin revoluţiunea de la Ploiesci, şi proclamarea Republicei, că principiul sěu de acţiune îl împinge a resturna chiar una din pietrele angulare ale edificiului Statului român; unui partid al cărui şefi, consideraţi de diplomaţia europeană, cu cânt sau fără cuvânt, ca şefi al socialiştilor democraţi români, fuseseră în relaţii cu şefii republicei cosmopolite universale, inspirând astfel guvernelor regulate cea mai mare defienţă şi însuşi oarecare temere; unui partid, cu un cuvânt, violent şi esclusiv, care, pe când fiii cei mai generoşi ai Patriei muriau, cu decimele de mii, în câmpiile Bulgariei, persecuta, cu o implacabilă ură, toate inteliginţele, toate capacităţile, toate esperienţele ţărei, isolând Tronul de naţiune şi lipsindu’l de consiliele tuturor celorlalte partide, care au mari, numeroase şi intime legături cu această ţeară, prin tradiţiunile trecutului, prin legăturile presentului, prin aspiraţiunile viitorului, lăsându’l înconjurat numai de aceia, cari, în general şi afară de puţine escepţiuni, neavând nimic de păstrat, erau capabili a juca destinele ţărei pe o singură cartă, cum au probat’o deja prin revoluţiunea de la Ploeşti şi proclamarea Republicei, ca să nu vorbim de evenimentele recente; - un asemenea minister dar, se afla singur împrejurul Tronului,  în cele mai teribile circumstanţe, cum diserăm, la cari s’a aflat vre-o-dată Statul român, şi a condus destinele şi politica României, cu atâta uşurinţă, adesea cu atâta esaltaţie, cu atâta duplicitate, încât a creat Statului român situaţiunea de faţă, graţie, în mare parte, numeroaselor şi teribilelor sale greşeli, astfel cum am arătat în numerile precedente ale Pressei. (A se vedea <Pressa> de la 15, 16, 21, 22, 23 şi 25 luliu.) 
      România perde dar o provincie. Ţeara Basarabilor va fi deslipită de sînul Patriei mume. Teritoriul Statului român va fi desmembrat, mutilat, alienat!
      Ei bine, articolul 87 din Constituţiune, cu jurământul prea iubitului şi Augustului nostru Suveran înaintea oamenilor şi a lui Dumnedeu, se presintă, înaintea spiritului nostru, plin de grave, triste şi dureroase preocupaţiuni.
      Poate că această cuestiune să preocupe foarte puţin pe aceia cari au proclamat Republica, şi, prin urmare, deşeanţa şi gonirea de pe Tronul României a lui Carol de Hohenzollern; pe noi însă ne preocupă în cel mai înalt grad, căci noi vedem în Acela, ce poartă pe cap coroanele reunite ale lui Mihaiu Viteazul şi Ştefan cel Mare, piatra angulară a edificiului nostru politic.
      Să nu glumească dar radicalii noştri, cari singuri înconjoară Tronul, şi să nu tracteze această cuestiune peste picior, cum sunt obicinuiţi a trata toate cuestiunile.
      Dar ne oprim aci.
       Nu voim astă-di a vorbi mai mult asupra acestui grav şi delicat subiect. Ne mărginim numai a atrage asupra lui atenţiunea tuturor Românilor, în genere, şi a domnilor miniştri, în particular, puind cuestiunea în termenii următori:
      Cabinetul radical, cu Camerele sale radicale, poate el aliena teritoriul României, pe care Constituţiunea îl declară inalienabil, şi faţă cu jurământul solemn, ce Alteţa sa Regale Carol de Hohenzoleru a depus, suindu-se pe Tronul României, înaintea lui Dumnedeu şi a Naţiunei Române:
      <Jur de a menţine integritatea teritoriului.>?....
      <Pressa» din Viena, de la 1 August, publică următoarea corespondinţă originală din Petersburg, asupra căreia atragem atenţiunea cititorilor noştri: <Scirea, că guvernământul român ar fi întrebat, în secret, pe cabinetele europeane, dacă recunoascerea independinţei României ar putea fi posibilă fără a formala retrocesiunea Basarabiei, a făcut o stranie impresiune în casurile guvernamentale de aici. Esistă chiar îndoială, că o asemenea întrebare ar fi fost adresată, în realitate, către Puterile semnatare ale tractatului din Berlin; căci aceasta ar fi a presupune că guvernul român n’are cunoscinţă de articolele 43, 44 şi 45 din tractat, cari se referă direct la aceasta, şi cari tranşează mai dinnainte cestiunea, într’un mod foarte categoric.
      <Suntem, dice <Jurnalul de Petersburg>, cu atât mai puţin dispuşi a da credinţă acestei sciri, cu cât guvernul Principelui Carol, prin o asemenea procedare, ar arăta lipsa de respect către toate celelalte Puteri din Europa, şi cu cât este bine constatat că, fără chiar să aştepte iscălirea oficială a tractatului din Berlin, acest guvern s’a grăbit a face cunoscut că primesce toate stipulaţiunile tractatului. În orice cas, dacă guvernul român ar arăta o aşa lipsă de tact, poate fi sigur că va primii întâmpinarea ce merită.>
      Steaua Românii consacră un lung articol posiţiunei ce tractatul din Berlin a creat României şi conchide: Din cele ce preced resultă adevărul acesta necontestabil şi necontestat, că tractatul din Berlin ne-a răpit un drept ce nu ne-a fost niciodată contestat, acela de a regula noi înşine soarta străinilor ce locuesc pe teritoriul nostru.
      Posiţiunea ce ne-o face tractatul de Berlin fiind deci mai rea de cât aceea ce am avut-o până acum, nici Domnul Ţěrei, nici puterea esecutivă, nici Corpurile legiuitoare n’au mandat de a pierde nici unul din marile drepturi aşternute prin Constituţiune, care este baza împreunei noastre vieţuiri ca Stat român.
      Ţara, şi numai ţara, într’o nouă Adunare constituantă, este în drept de a se rosti şi de a cere seama de la aceia cari au avut în deposit drepturile ţărei acesteia, întrebându’i despre causele acele de forţă majoră cari au făcut ca depositul să fie alterat în mânile lor.
      Vom reveni, în numărul viitor asupra chestiunei acesteia, că numai ţara, într’o adunare constituantă, este în drept a se rosti asupra posiţiunei ce ne creează tractatul de Berlin.


PRESSA, BUCURESCI,  26  IULIU 1878.
      
      Am esaminat, în numărul precedent al Pressei, dacă Camerele actuale sunt competinte a se pronunţa asupra celor două cuestiuni, ce Congresul de la Berlin a pus României:
      1. Retrocedarea Basarabiei către Rusia;
      2. Acordarea de drepturi civile şi politice israeliţilor.
      Cetitorii Pressei cunosc acum opţiunea noastră asupra acestor cuestiuni, esaminate subt punctul de vedere al Constituţiunei. 
      În privinţa retrocedărei Basarabiei, am adăogat că se înalţă, în spiritul tuturor Românilor, o idee plină de grave preocupaţiuni, asupra căreia am atras toată serioasa atenţiune a consilierilor Coroanei.
      Am atins numai cuestiunea, puind’o înaintea domnilor miniştri şi înaintea Naţiunei în termenii următori:
      «Cabinetul radical, cu Camerele sale radicale, poate el aliena teritoriul României, faţă cu  jurământul  solemn, ce Alteţa Sa Regale Carol de Hohenzollern a depus, înaintea  lui D-deu şi a Naţiunei, puind pe cap Coroanele reunite ale lui Mihai Viteazul şi Ştefan cel Mare:
      <Jur de a păstra integritatea teritoriului>
       Voim a esamina asta’ di cuestiunea anecsărei Dobrogiei.
      Asupra celor două prime cuestiuni guvernul român trebue să răspundă Puterilor semnatare ale tractatului de la Berlin într’un mod afirmativ, de voesce ca aceste Puteri să ne recunoască independinţa. 
      Aşa grăesce tractatul din Berlin. El nu dice, cum susţin guvernanţii noştri, cu un cutezător dispreţ către adevăr şi către Naţiune, că noi avem acum independinţa absolută, şi că această indipendinţă am câştigat’o graţie sângelui şi milioanelor Românilor. 
      În privinţa anecsărei Dobrogiei , tractatul din Berlin ne dă voe a răspunde într-un mod negativ.
      De vom răspunde într’un mod afirmativ la cele două prime cuestiuni; de vom retroceda Basarabia Rusiei şi vom acorda drepturi civile şi politice israeliţilor, Europa ne va recunoasce independinţa, chiar şi de nu vom priimi Dobrogia. Acesta este decisiunea Europei, asupra căreia, guvernanţii noştri se laudă că, prin politica lor, au avut cea mai mare înrîurire. - Să le fie de bine!
      În Camera din dălul Mitropoliei, 46 onorabili deputaţi au depus o moţiune pe biurou, prin care declară categoric, că nu voesc a priimi, cu nici un preţ, Dobrogia. Aceşti onorabili deputaţi merg şi mai departe: ei cer ca guvernul să protesteze la Puteri în contra anecsiunei Basarabiei de către Rusia. 
      Este evident că protestarea noastră în contra anecsărei Basarabiei, nu va avea nici un efect. 
      Basarabia s’a perdut, Basarabia este perdută! A fost un moment, când ea putea fi scăpată. Când Marele Duce trimise faimoasa telegramă, prin care se ruga Suveranul României de a trece Dunărea, Rusia primind orice condiţiuni (tecstual), guvernul român, - care cunoscea declaraţiunea Principelui Gortceacoff de la Ploesci, - trebuia să se grăbească a încheia un tractat cu guvernul rusesc, fie într’un singur articol: 
      <Rusia renunţa la pretenţiunile sale asupra Basarabiei; iar România pune la disposiţiunea ei tăte forţele sale militare, necerând nici un alt avantagiu, decât de a păstra ceea ce are.>
      S’ar putea, cel puţin, acum dice, că sângele şi milioanele României au servit ca să ne păstreze Basarabia ! 
      Miniştri noştri însă au preferat a lucra astfel, încât naţiunea şi istoria să le dică:
      <Aţi avut Basarabia în mâinele  d-voastre, şi d-voastră aţi trădat’o, aţi perdut’o.>
      Dacă este dar o protestaţiune de făcut, este în contra acestor miniştri, cari au apărat toate interesele, afară de interesele Patriei lor!...
      Dar să ne întoarcem la Dobrogia. Când 46 onorabili deputaţi, printre cari vedem toate notabilităţile Camerei actuale, inspiraţi numai de sentimentul patriotismului, şi fără nici un motiv de interes, din contra, espuindu-se a fi persecutaţi de puternicii dilei, se declară în contra anecsiunei Dobrogiei, opiniunea lor merită respect, şi, oricari ar fi convicţiunile noastre, suntem datori a o asculta.
      Cari sunt argumentele, ce oratorii acestei imposante minorităţi au invocat, în mai multe şedinţe ale ambelor Corpuri legiuitoare reunite, în favorul opiniunei lor?
      Dupe câte am putut afla, argumentele lor sunt cele următoare, pe cari le resumăm pe scurt :
      1). Ceea ce a făcut, ceea ce face importanţa noastră politică şi istorică în aceasta parte a Europei orientale, esce că suntem o naţiune de rasă latină omogenă, ce rumpem formidabila unitate a rasei slave.
      Mergând a ne pune în contact, a ne amesteca cu rasa slavă din Bulgaria, perdem această importanţă.
      2) Serbia a protestat, când armata română s’a îndreptat ca să ocupe Vidinul, formulând pretenţiuni etnografice şi istorice asupra Vidinului. Nu mai este îndoială, că guvernul Bulgariei va vedea cu un ochi foarte defavorabil ocupaţiunea Dobrogei de către Români; nu mai este îndoială, că se vor ivi certuri continue între dânsul şi guvernul român: Rusia, naturalmente, va interveni continuu, ca să ne împace. Deci, intervenţiunea unui Stat mare în afacerile unui Stat mic, va să dică perderea libertăţei şi independinţei de acţiune a acestuia din urmă.
      3. Pentru a ţine în respect şi în ordine populaţiunile sălbatice ale Dobrogiei , ne va trebui să întreţinem acolo o armată considerabilă.
      O armată considerabilă în Dobrogia va să dică mai multe milione, ce se vor cheltui pe fiecare an, va sa dică o causă de slăbiciune economică a Statului român.
      4. Pentru a face şederea, în această ţară băltoasă, posibile; pentru a o face productivă, trebue să cheltuim decimi şi poate sutimi de milioane. Cheltuelile, ce vom face pentru  Dobrogia, vor fi mult mai considerabile, decât veniturile, ce ne va putea da.
      5. Când, în fine, după 10 sau 15 ani,  vom fi cheltuit sutimi de milioane pentru a face Dobrogia productivă, guvernul Bulgariei va găsi cu înlesnire un pretecst ca să ne ceară Dobrogia, şi... dacă aceasta va conveni şi Rusiei.... Dobrogia ne va fi luată cu mult mai mare în înlesnire, de cât ni se ia astă-di Basarabia.
	Acestea, şi alte multe argumente, au fost invocate de cei 46 onor. deputaţi, în capul cărora se află personage ca d. G. Vernescu şi d. Nicolae Ionescu. Am ţinut a reproduce aci opininuea d-lor deputaţi mai sus numiţi, spre a arăta respectul nostru pentru orice opiniune, care este resultatul unei convicţiuni onorabile, iar, pe de alta, ca să supunem apreciărei publice modul de a vedea, al unor bărbaţi distinşi, asupra unei aşa de grave cuestiuni. 


PRESSA, BUCURESCI, 28 IULIU 1878.
      
      Am esaminat, printr’o serie succesivă de reviste, disposiţiunile tractatului de la Berlin, în ceea-ce privesce ţara noastră, şi am demonstrat, credem, până la evidenţă, că dânsele sunt  cu mult  mai dureroase şi mai   umilitoare de cât încearcă a le înfăţişa acuma organele partidei radicale, cari, ocupându-se numai de condiţiunile recunoascerei independinţei, n’au dis nici cel puţin un cuvânt asupra celorlalte disposiţiuni, nu mai puţin grave pentru ţeară, cum este, de esemplu, mănţinerea privilegielor consulare.
      Dacă foile radicale, cu Românul în cap, au făcut la început mare gălăgie în privinţa retrocedărei Basarabiei şi în privinţa acordărei drepturilor politice la Israeliţi, scopul lor a fost ca, pe de o parte să distreze atenţiunea publicului de la celelalte disposiţiuni ale tractatului, iar pe de altă parte să apere pe guvern de răspunderea ce’i incumbă, lăsând’o toată asupra  membrilor Congresului, pe cari I-au acusat, în consecinţă, în modul cel mai violent.
Dar nu Congresului trebuesce atribuită asprimea hotărîrilor sale în privinţa noastră, ci cabinetului radical, a căruia politică a fost condusă esclusivamente în interesul mănţinerei partidei la putere, iar nu în interesele ţărei pe  cari dânsul le-a sacrificat, fără nici o durere de inimă, egoisticei sale ambiţiuni. 
      Puţin scrupulos în esaminarea naturei mijloacelor, cabinetul dlui Ion Brătianu a îmbrăţişat pe toate acele în cari a găsit oarecare probabilitate de a’l mănţine la putere. Scopul fiind mănţinerea la putere, iar nu apărarea intereselor ţărei, toate întreprinderile sale au fost îndreptate în scopul urmărit, puind în aplicaţiune macsima miachiavelică: «scopul scusă mijloacele».
      În scopul de a se mănţine la putere, şi numai într’acest scop, d-nii Rosetti-Brătianu, cu toată partida ce represintă, îşi renegară, fără scrupul, credinţele politice, ce profesau până în prediua venirei cabinetului actual la putere; şi de unde, cu o di înainte, nu vedeau în Turcia pe aliata naturală a României, şi în Rusia pe inamica comună a ambelor, - a doua di vădură, dinpotrivă, în Rusia pe aliata, şi în Turcia pe inamica comună. 
      Într'acest salt, cel mal radical posibil, de la o estremitate la alta, radicalii aflară mijlocul de a se putea mănţine la putere. Profitară de dânsul, fără a voi să se gândască la perderile ce puteau aduce ţărei; şi, în consecinţă, desconsiderând bine-voitoarele consilii ale marilor puteri occidentale - causa răcelei lor de soarta ţărei noastre; - abandonând politica noastră tradiţională, care ne-a salvat esistenţa în cursul atâtor secole; sacrificând sutimi de milioane din capitalul ţărei şi mii de ostaşi din floarea armatei noastre... reuşiră, într’adevăr, a se mănţine la putere. 
      Scopului mănţinerei la putere atribuindu-se toate actele lor, decisiunile Congresului sunt neapărat, întru căt ne privesce, consecinţele politicei guvernului nostru; sau, cu alte cuvinte, sacrificiile făcute de ţar, de la intrarea Ruşilor în ţără şi până la deschiderea Congresului, şi acele ce ni s’au mai impus prin tractatul de la Berlin, represintă echivalentul mănţinerei cabinetului radical la putere.
      Dacă este cine-va, care a profitat de imensele sacrificii ale ţărei, acei cineva sunt neapărat radicalii, cari au întrebuinţat sacrificiile ţărei în interesul esclusiv al mănţinerei lor la putere ; daca este cineva, care n’a făcut decât a perde, acel cineva este ţeara... ţeara, al căreia comerţ a stat neîntrerupt în paralisie, de la începutul şi până la finele resbelului; ţeara, ale căreia căi de comunicaţie s’au ruinat cu desăvârşire, în mare parte; ţeara, ale căreia porturi şi oraşe dunărene au fost, în parte, deteriorate; ţeara, ale căreia milioane s’au risipit cu prodigalitate; ţeara, al căreia predilecţi fii au perit, cu decimile de mii, în câmpiile Bulgariei; ţeara, în fine, care, în compensaţiunea tutulor acestor sacrificii, se vădu, la urma urmelor, umilită şi desmembrată.
      Da, ţeara singură a perdut, şi numai ea are dreptul a se plânge; ea, care a devenit deja obiectul compătimirei lumei întregi; iar nici de cum radicalii, cari sunt autorii soartei sale, şi cari, după ce s’au prefăcut, câteva dile, că împărtăşesc durerile ei, voesc acum să o înşele, să o orbească chiar, dicându’i şi făcând’o a crede că, ceea ce a câştigat, compensează toate perderile sale. 
      Durerile sale sunt însă foarte simţitoare, ca adulaţiunile organelor radicale să o poată consola. Ea se vădu amăgită, şi nu se mai încrede în acei cari au amăgit’o, în acei cari‚ i-au solicitat sacrificiile mai sus arătate, promiţându’i un loc de onoare în areopagul european, dar cari, întrebuinţându-le esclusivamente în interesul mănţinerei lor la putere, nu’i aduseră, din nenorocire, de la acel areopag, de cât umilirea şi desmembrarea...
      Ea le răspunde acum, cu amărăciune, cuvintelor de măngăere, ce’i adresează: Nu cred... căci şi acesta este un mijloc, prin care căutaţi numai a vă mănţine la putere !....      
      Diarul Românul, şi cele-l’alte foiţe radicale, urmează a păstra o îndărătnică tăcere în privinţa monstruoasei hoţii de la ocnele Slănicului. Abia Românul îngână câte-va cuvinte, mai dilele trecute,  cu ocasiunea publicărei unei întâmpinări a d-lui deputat Grigorescu la adresa noastră; întâmpinare, a cărei inserţiune am refusat’o, din causa necuviincioasei sale redactări. Cu această ocasiă, Românul ne imputa amar că Pressa face o armă de partid dintr’o cestiune de furtişag. A doua di, noi îi răspunserăm: da, facem armă din partid dintr’o hoţie, prin care se spoliază averea publică, în complicitate tolerată, şi denunţată în Cameră, a însuşi capilor ocnei şi chiar a şefilor de serviciu din ministerul financelor ; şi asupra cărei hoţii, cu toate denunţările făcute prin pressă şi cu toate interpelările adresate în Cameră, ministrul de finance persistă a păstra o adâncă -  ca să nu dicem culpabilă  - tăcere, până astă-di. 
      Ei bine, spre a nu mai lăsa nici umbră de bănuială verităţei denunţărilor noastre în această gravă afacere, vom publica, mâne, nisce noui acte şi desvăluiri, cari, credem, atât prin importanţa conţinutului lor, cât şi prin imparţialitatea recunoscută a persoanei ce ni-le-a împărtăşit, vor arunca o nouă lumină asupra criminalei afaceri, şi vor scoate din  nedumerire până şi pe cei mai îndărătnici.
      "Pressa" din Viena, de la 4 August, publică următoarea corespondinţă din Bucuresci:
      (Armistiţiul între partide. General Manu ca primar al Bucureştilor). -  Dilele viitoare se aşteaptă decretul pentru convocarea Corpurilor Legiuitoare într’o sesiune exstraordinară. Precum v’am încunosciinţat deja, în sesiunea aceasta se va trata numai chestiunea retrocedărei Basarabiei şi luarea în posesiune a Dobrogei, cari se vor decide printr’o anume lege. Nu mă înşel însă, susţinând că, cu ocasiunea aceasta, se vor trata, cel puţin între capii de partide, şi câteva chestiuni, relative la politica interioră. Evenimentele anului 1877 au influenţat şi asupra partidelor, şi această influenţă se va manifesta, dacă nu printr’o pace, cel puţin printr’un armistiţiu, pentru ca nu luptele partidelor să împedice vindecarea ranelor resbelulul. Ca simptomă al acestui armistiţiu se consideră realegerea d-lui General I. Manu ca primar al Capitalei. Această funcţie a ocupat-o bravul general Manu, subt ultimul minister, pentru marea mulţumire a cetăţenilor. El este un  administrator distins, a voiajat mult şi ştie să aplice în Bucuresci multe îmbunătăţiri din ţările străine.
      După intrarea d-lui C. A. Rosetti în minister, opinia publică a desemnat în tot d’auna pe generalul Manu, ca persoana cea mai aptă pentru postul de primar al Capitalei.
      Cu toate astea, ar trebui să se schimbe mult părerile capilor de partide pentru ca să te poţi gândi, că, în România, funcţiunile publice se nu se mai împart dupe coloarea politică, ci dupe merit. Maşina constituţională se aplică astfel, că odată cu schimbarea ministerului unui partid, se schimbă şi toţi funcţionarii publici din toată ţeara. Această lipsă de stabilitate mai are, pe lângă alte multe inconveniente, defectul că toată administraţia se află într’o complectă desorganisare şi ţeara suferă mult din causa aceasta.


