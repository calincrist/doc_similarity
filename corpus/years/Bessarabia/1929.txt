Marea reformă a vremii.

	E reforma administrativă, cea mai mare şi mai însemnată după reforma agrară.
	Prin această lege satul, comuna şi judeţul vor căpăta puteri depline pentru îmbunătăţirea gospodăriilor sale. Poliţia, jandarmeria va putea sluji mai cu mare folos obştei.
	Directoratul provincial a Basarabii având puteri depline din partea guvernului, cunoscând nevoile noastre mai de aproape, va lucra mai cu roadă pentru norod. N’a trebui pe viitor pentru toată nimica să facem drum la Bucureşti, pierzind timp şi bani.
	Vom avea în curând o orânduială nouă potrivită cu duhul vremii, cu nevoile oamenilor dela sate şi oraşe.
	Apărătorii regimului vechi, bufniţile nopţilor de reacţie pun piedeci, însă degeaba. Isbânda schimbărilor democratice e chezăşluită.
										Iorgu Tudor.
Basarabia
Primul interview al d-lui Take Ionescu
-○-

	O telegramă din Lyon cuprinde declaraţiunile d-lui Take Ionescu făcute ziarului “Petit Journal”:
	Nu¬-mi pare rău de loc că am împins ţara mea la intrarea în războiu. Ar trebui să repet că aşi face şi acum la iei, cu toată prăbuşirea Rusiei, care era singurul aliat cu care puteam avea un contact material. Nu era posibil ca marele succes între libertate şi despotism, să fie judecat fără ca sângele omenesc să curgă în valuri. Dv. care a-ţi fost în România, cunoaşteţi toată tragedia noastră. Vom eşi însă mai buni. 

Buletinul Zilei

-	In Reichstag, glasuri independente, se ridică mereu contra tendințelor de anexiune și a amestecului autorităților geriiane în treburile interne ale republicelor rusești.
Un deputat Kohn, a întrebat care părinte cu 6 copii, din Germania, se poate bucura că îi are pe toți în viață, - afară de împărat?
Kohn a spus că între război cu monarhie și pace fără monarhie, - poporul german nu poate alege de cât pace fără monarhie.
Comanda armatelor contrarevoluționare din Rusia a fost dată generalilor Kornilov și Kaledin.
Consiliul comunal din Berlin a introdus munca de 8 ore în toate întreprinderile din oraș.
Ucraina își formează o armată proprie compusă din 8 corpuri. Recrutările au loc în toamnă.
Pe frontul de vest Aliații au bombardat cu 58 tone proectile depozitele germane de munițiuni producând câteva explozii.
Mauchester Guardian află că Cledenceau își va consolida situațiunea printr’o remaniere ce va avea loc în curând. 
În Bulgaria a survenit schimbarea ministerului Malinoif din cauza politicei interne. Se crede în cercurile diplomatice că noul minister va fi format sub președenția lui Daneif.
Ministrul președinte Wekerle a făcut în camera ungară o expunere a situației pe frontul italian. D-sa a recunoscut pierderea a 12000 prizonieri a aproape 100000 morți, răniți și bolnavi.
Franța și Italia au serbat cu mare solemnitate aniversarea independenței Americei.
Socialistul federalist Markievici a fost însărcinat cu formarea cabinetului în Ucraina.
Guvernul bulgar Malinov e gata să cadă. Aceasta din cauza că nu a reușit să obțină Serbia, Muntenia, Salonicul Constantinopolul cu Bosiorul și Asia-mică, pentru imperiul Bulgariei.
Contele Mirbach, ambasadorul german la Petrograd a fost asasinat. Guvernul sovietelor a formulat scuze guvernului german.
Se anunță din Tochio, că Japonia în urma unei înțelegeri cu China, a pregătit trupe chineze, care în curând vor trece în Siberia, spre a lupta alături de aliați.


Deosebirea între om și cămilă?

-	Cămila poate să lucreze 7 zile delaolaltă, fără să mănânce și să bea, iar omul - poate toate cele 7 zile să mănânce și să bee fără ca să lucreze.


Omul întunericului
  
Omul întunericului, numit de oamenii orbi „Tatunea”, ce se dă drept Duhul Sfânt a fost arestat.
Acest „Tatunea” răspândeşte secta sa inochentistă prin câteva sătişoare a jud. Orhei.
Cum, oare, Ţara poate răbda pe astfel de oameni, cari ca să nu fie prinşi, răspândesc învăţăturile lor rătăcite pline de otravă de moarte sufletească, nu ziua - căci ziua este a Domnului, - ci noaptea, pe întuneric şi pe ascuns? Cine e de vină, că poporui e aşa de încrezător în astfel de mincinoşi materialişti? Cucernici preoţi, coborîţivă în casele bieţilor creştini! Duceţi paharul cu sublima învăţătura a Domnului Hristos la uşa inimei fiecăruia!


Basarabeni!
	Destul! Destul și-a bătut joc acest personagiu de provincia noastră, pângărind tot ce am avut mai sfânt în noi. Destul a înșelat oamenii de stat de la centru spunând, că Basarabia fără dânsul nu poate trăi, ca pe urmă s’o sugrume, storcând toate foloasele personale, fără ca să dea nimic în schimb, înafară  de sfidarea opiniei publice, demoralizarea generală, batjocora, alegeri cu forța, starea de asediu, foamete, jaf și iar jaf, ca în codrul Vlăsiei.
	La lupta deci, cu toții! La luptă contra acestui cadavru politic, care a împuțit prea mult Basarabia, aducând-o în halul moral și material ne mai pomenit, din care nu vom putea eși  până când nu vom scoate răul din rădăcină.
Afară cu putoarea din Basarabia!

﻿Români,
Peste neamul românesc a trecut invazia barbarilor, mastodonții partidului național-liberal, lăcustele generalului Averescu. Nu e destul? Pentru ce-ați mai reînviat epoca fanariotică a partidului național-țărănist să vă ia și pieile?
	Nu vă mai jucați de-a baba oarba și puneți mâna pe Niculaie Iorga, fala științifică a țării și a lumii, dați-i în mâini frânele guvernării să scoată țara din văgașul nenorocirilor în care a vârît-o nedestoinicii, leneșii și necinstea lor, că e om harnic, destoinic și cinstit și vă va fi vouă bine!
	Dumnezeu să vă lumineze!
Virgiliu Gh. Voicescu

...............

FAPTE ALE ZILEI.
Răsplătirea frumuseței trupești.

          Toată țara a răsunat de întocmirea pusă la cale de ziarul Universul din București, de a se face o cercetare în toată țara: care să fie cea mai frumoasă fată din țara noastră și să se dea o încununare că a întrecut pe toate în frumuseță. Și s’a  orânduit dela București să se adune fetele în multe orașe mai mari ale țării și să se înfățișeze înaintea unor bărbați pricepuți în astfel de cântăreli, și acolo să se facă alegerea. Și am văzut și nume de bărbați de ispravă, puși să facă o astfel de cernere și să puie pecetia alegerii pe cea mai frumoasă tânără. Și am citit că s’â făcut o astfel de orânduire și pentru orașul Chișinăului și am întâlnit și numele d-lui Șt. Berechet, între cei ce voeau a face alegerea, Dar am aflat că spre cinstea acestui oraș și a poporului de aici, o asemenea alegere n’a avut aici nicio trecere și nicio tânără n’a venit să fie aleasă.
          Dealungul țării, săptămâni întregi, a mers vestea acestei alegeri și nimenea n’a avut cuvânt împotrivă. Cu toate acestea noi, împotriva tuturor, numim o asemenea alegere un lucru cu totul nevrednic și nerod. Căci deși frumusețea este dar dela Dumnezeu și ne place în orice-o găsim; dar nu înțelegem să răsplătim decât numai ceiace este dobândit prin munca, silința și istețimea omului  Am să răsplătesc silința cuiva de a-și crește vite frumoase de a dobândi, prin îngrigire, roade mai frumoase ale pomilor. Am să răsplătesc fapta frumoasă, căci este o frumuseță și a faptei, ba încă aceasta mai mare, nu numai cea a chipului. Am să răsplătesc pe mamele care-și cresc cel mai bine copiii și pot să-i arăte, la un an dela naștere, mai bine crescuți și îngrijiți, cum s’a făcut, în satul, preotului Vasilescu din comuna Slon, jud. Prahova.
          Dar ce silință a omului să răsplătesc eu că are ochii negri și fața albă și buze ca mura și nasul ca pliscul vultului și obrazul ca migdala? Are vreun merit omul în aceasta? și are vreo vină cel cu chipul turtit și nasul cărn și cu ochii spălăciți? De ce să dai trufie omului că e mai frumos ca altul, când aceasta e de multe ori primejdie spre desfrâu?
          Iată pentru ce noi am privit cu scârbă o asemenea faptă și îndraznim s’o spunem verde și deschis. Altele sunt de răsplătit, nu aceasta.
          D. Șt. Berechet ne-a împărtășit  că a fost numit în ceata de cercetătări ai frumuseței fără să fie întrebat. Nici nu se putea să primească.

Chișinău, 20 Decembrie 1928                                                                              Arhim. SCRÎBAN 
