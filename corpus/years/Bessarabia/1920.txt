Un record al cenzurii din Chișinău

	Cu adresa No. 115 din 15 Iunie 1920 „Biroul Presei” din Chișinău ne trimite, spre publicare darea de seamă asupra modului, cum a decurs serbarea zilei de 10 Mai la București.
	Apreciem foarte mult această grabă a „Biroului Presei” de-a informa publicul, luînd în vedere și puținul număr de funcționari, - numai 17 persoane.
	Desigur că ea nu s`ar fi produs dacă nu era „reorganizat” Biroul Presei; astfel serbarea zilei de 10 Mai 1920, am fi primit-o la 10 Mai 1921.
	Dar pentru acest acord de iuțeală oamenii care reprezintă „Biroul Presei” așa cum este reorganizat, merită decorații.


Agitație pentru schimbul rublelor


     După cum era de prevăzut, fixarea cursului de schimb al rublelor cele de Romanov cu 1 leu și cele Lwov cu 0,30 bani, a stârnit o mare agitație în toată populația Basarabiei.
     În special negustorii din Chișinău, cari sunt cei mai loviți prin acest curs de schimb, se agită mai mult și printre ei circulă chiar părerea ca să se închidă magazinele în semn de protestare.
     Pe ziua de eri, 27 crt. toți negustorii din Chișinău s-au întrunit în sala circului, unde după cuvântarea d-lui Sebastian Teodorescu și alții s-au trimes telegrame de protestare M. S. Regelui și guvernului și s-a decis trimiterea unei delegațiuni la București, care a și plecat la 28 dimineața.
     Comisiunea va cere fixarea unui curs de schimb rezonabil. 


Accident de aviație
  La 25 curent Pilotul ajutor de sublocotenent Popa, având ca pasager pe plutonierul observator Jebovici, s'au ridicat de pe aerodromul din localitate cu un aparat Branderburg, pentru a încerca telagrafie fără fir.
  La aterisare, la 5 metrii de pământ, aparatul numai asculta comenzile astfel că s'a prăbușit la pământ.
  Aparatul a fost distrus cu desăvârșire, pilotul a fost grav rănit și internat în spital, iar observatorul mai ușor rănit a fost transportat la spital în Iași.


Operațiunile lui Wranghel

Din Sevastopol se anunță că ofensiva lui Wranghel are de scop să despartă Caucazul de Rusia. Din cauza aceasta, ofensiva are două linii mărei de Azov  și pe partea nord-estică a Mărei Negre. Pe partea nordică a mării Azov, la Taganrog l-a succes pe Wranghel să rupă  linia Poltava-Rostov, iar pe malul Mărei Negre la Ecaterinodar  a rupt linia Caucaz. Rușii acum numai cu mari înconjurări pot să susțină legături cu Caucazul și Wranghel se silește ca să nimicească cu totul legăturile rușilor cu Caucazul.
Pe partea cealaltă, spre Herson, ofensiva înaintează mai încet, fiindcă rușii au întărit granița de la Nipru. Ca rezultat al ofensivelor, teritoriile cari sunt în mâinile lui Wranghel s’au dublat celor din Mai.

...........

Conferința statelor baltice

Din Helsingfours se comunică:   Inainte de a se despărți, conferința țărilor baltice a luat în ziua de 23 Ianuarie mai multe măsuri . Conferința a adoptat o moțiune trazând la neutralitatea  mării Baltice. Studiul amănunțit al acestui proecta fost amânat pentru cea mai apropiată întrunire pentru ca la dânsa să poată fi  de față și puterile cari de astă dată au lipsit. 
	O moțiune a fost prezentată prin care statele baltice se obligă să nu închee pace separată cu bolșevicii înainte de a se ratifica convenția militarp de la  Helsngfors.   Moțiunea a fost primită de Polonezi, Letoni și Finladezi, Estonia avotat contra lor  Lituania s.a abținui.
	In sfârșit delegația poloneză a propus să se instituiască la Riga un comitet central pentru studiul chestiunilor monetare, vamale, poștale cheferiste și cari interesează țările baltice. Moțiunea această a fost adoptată de la 21.
	După cum se știe, viitoarea seziune se va ține în curând la Riga.


 La muncã
 Puținele semănături făcute,  astăzi sub grija Celui atot puternic, cresc și parcă râd prin brazdele răsturnate prin sudoare, de unii...
 In lanurile de grâu se poate ascunde cioara, în cele din orz și ovăz, păsările cele mai mici, pe când rapița se silește a înflori.
 Porumbul răsărit, a început deabinelea să jaloneze rândurile, dintr'un capăt pâă 'ncellalt.
 Pomii sunt o frumusețe, căci miliardele lor de flori promit - după cum spun și rapoartele oficiale - o recoltă abundentă.
 Vița de vie a eșit binișor din iarnã și lăstarii ei verzi, prin micile ciorchinașe - înflorescențele nepronunțate - ne asigură de o roadă aproape neașteptatã.
 Ce mai vrem noi acum? - Aștepare! ca să avem, să mâncăm, sã bem, să ne plimbăm și apoi să ne culcăm...?
 Bine ar fi să fie așa, întocmai ca proverbul;
            - <<Pică pară mălălață
            - In gura lui... care așteaptă>>
 Dar nu este astfel, și nici nu va fi cât lumea, ci ascultați
 Dragi meseriași și muncitori, ce tralul în lipsă'I duceți cu greu, și,
 Respectați funcționarul, bursieri, proprietari, cămătari, rentieri sau... oameni de afaceri...!
 Trebue cu toții, să nu ne mai gândim la nimic?
 Voi plugari eșiți la muncă, semănați cât mai e timp, nutrețuri pentru vite și plante pentru hrana voași-a tuturor, pliviți pe unele de plămăidă, spre a fi ogorul curat. prășiți porumburile ca să nu fie inebușite de buruenele vrãjmașe, iar apoi...secerați, cosiți, strângeți, treerați și băgați… aurul în hambare. Căpițele de nutrețul să se înalțe ca turnurile cetăților din povești și mulțumirea să umple casele voastre.
 Voi meseriași dela orașe, lăsațivă de politică, treceți cu vederea pe aceste vremuri, ,,extra drepturile'' pe care acum în urmã ați ajuns a le cere.
 Priviți în jurul vostru și pretutinde-ni : Sute de locomotive stricate, stau cu boturile în jos umilite, că nu mai pot duce ca înainte zeci de vagoane pline cu bogăția țării;
 Mii de vagoane așteaptă să fie revizuite și reparate spre a căra repede, ce brumă este, și ce are să fie; 
 Plugurile, mașinile de semănat, prășitoarele, cositoarele, mașinile de secerat și batozele de treerat, multe din ele n'au funcționat și nu pot, pentrucă nu le reparați.
 Cismari, croitori, dulgheri etc., lăsați sărbătorile cu sfinții ce nu-s în calendar și lucrați de zor.
 Iar dacă credeți că mai aveți drepturi de revend cat, trimiteți-vă delegați spre a vă reprezenta, și voi, munciți neîntrerupt, ca, în timpul cel mai scurt să ne reconstruim țara.
 Iar.. Voi funcționar', proprietari și rentieri, lăsați intrigele mârșave, uitați... cravatele roșii și pajurile cu două capete.
 Fiți mândrii de <<bour>>, <<lei>>, <<delfini>> și <<vulturi>> cu crucea în cioc.
 Ajutați cum puteți pe cei lipsiți...dar mai întâi țara.
 Deschideți casetele voastre și dați la <<Imprumutul Țării>>, cãăci această dărnicie în felul ei, ni se consideră ca muncă și ca o datorie îndeplinită.
 Dobânda asupra săracilor micșorați-o iar din surplus, ajutați școlile, bisericile, orfanii, etc.
 ...Acestea doream să vă spun și de acum porniți la muncă.
                                                                                                                                              Mih. G. Laur


Presa germană și predarea vinovaților

Pangermaniști fac sforțări disperate pentru a împiedica predarea lor

      Berlin.-Redactorul șef al ziarului pangerman "Taegliche Rundschau" a anunțat posibila retragere a președintelui Ebert în cazul în care acesta va fi silit să extrădeze pe vinovații provocării războiului mondial și pe cei vinovați de acte pasibile covențiunilor internaționale relativ la la mijloacele întrebuințate în decursul războiului în ținuturile ocupate de inamic. Această știre provocând oarecare emoție la presa germană, agenția Wolff a comunicat ziarelor următoarea dezmințire:
   "Știrea publicată de ziarul Taegliche Rundschau relativ la eventual retragere a președintelui republicei Ebert este o manevră politică.
Această știre este lipsită de orice temei".
    Officiosul Deutsche Allegemeine Zeitung a protestat la rândul său în contra acestor aserțiuni, făcute în numele președintelui Ebert în termenii următori:
     În circumstanțele actuale este de o ușuratică culpabilitate a se lansa astfel de baloane de încercare. Suntem în ajunul incheerei unei păci la care lumea întreagă aspiră ; încheerea ei ar putea fi întârziată spre marea noastră pagubă prin informațiuni de genul acesta, care sunt susceptibile în străinătate la tot felul de interpretări supărătoare. Ziarele aliaților culeg din nenorocire cu tot interesul astfel de zvonuri, le amplifică și le exploatează. Ar fi trebuit în fine ca ziariștii gėrmani să aibă o conștiență mai clară  de responsabilitatea lor mai ales când ei au pretenția de a fi apărătorii păcei.
     Organul socialiștilor independenți
<Freiheit> intervenind în discuție înTreabă ironic pe “Taegliche Rundeschau” dacă Hindenburg, candidatul său la președinție n’ar fi mai bine desemnat pentru a suporta greutatea sarcinei, pe care cancelarul Ebert se declară incapabil de a o suporta.
     Pe tema aceasta s’a încins o vie discuție în întreaga presă germană, cu intenția vădită de a se căuta o portiță de scăpare, în sensul că Aliații  să-și modifice hotărârile lor, în sensul că vinovații menționați să fie oferiți  justiției germane, iar nu unui tribunal străin, care niciodată nu va putea fi expresiunea adevăratei justiții.
      Toate aceste discuții par însă zadarnice, căci Germania, ratificând tratatul de pace, urmează neapărat ca să-și respecte  angajament la ce decurg din punerea lui în aplicare.
      Viitorul cel mai apropiat ne va arăta, dacă actualul govern german va consimți de bună voie și va avea tăria cerută de împrejurări ca să înlăture tendințele acelora cari vor să sustragă pe adevărații vinovați de răspunderea actelor lor, cari au contribuit intr’o măsură largă la cataclismul social și economic al bătrânei Europe.
Cor.


Reacţiunea Rusă

Suntem în Basarabia în plină reacţiune rusă. 
Foi ruseşti apar una după alta şi toate se întrec în a ataca cu o îndrăzneală, cu o perfidie, cu un cinism, fără de seamăn tot ce este românesc.
Se unelteşte pe faţa pentru dezagregarea puterei româneşti.
Se lucrează cu sete la compromiterea a tot ce este românesc.
Mai rău ca în cele mai grozave zile ale reacţiunii ruso-bolşevice din iarna anului 1917-918, când voluntarii ardeleni erau măcelăriţi în gară, iar cetăţenii români din Chişinău erau vânaţi ca fiarele şi duşi spre Odesa, sunt astăzi ameninţaţi aceia care se străduiesc pentru întărirea morală şi materială a patriei române.
Căci atunci erau ameninţaţi în viaţa lor pe când acuma sunt ameninţaţi în cinstea lor.
Profesori cari muncesc de ani de zile în Basarabia pentru a creia un pic de simţire românească, se văd întortochiaţi în cele mai savante şi laborioase intrigi şi atacaţi cu ultima furie de foile ruseşti.
Şi ce e mai penibil şi trist, este că aceasta reacţiune rusificatoare se face cu ocrotirea guvernului, a guvernului care a proclamat Unirea desăvârşită a provinciilor alipite. Organul oficial al guvernului ţine recordul în fruntea presei ruse. 
Apelăm la românii care s`au ales pe listele guvernului în Basarabia şi ale căror simţiminte româneşti nu ne îndoim, să se intereseze mai de aproape de presa rusă şi în special de organul oficial al partidului lor şi să lumineze pe d-l general Averescu asupra provocaţiei care se face în numele lui.
Astfel ca lumea să ştie dacă aceste povestiri ruse în contra instituţiilor şi elementelor române se fac în adevăr cu consimţământul guvernului sau fără ştirea şi voia lui?



﻿Presa germană și predarea vinovaților

Pangermaniști fac sforțări disperate pentru a împiedica predarea lor
Berlin.-Redactorul șef al ziarului pangerman <Taegliche Rundschau> a anunțat posibila retragere a președintelui Ebert în cazul în care acesta va fi silit să extrădeze pe vinovații provocării războiului mondial și pe cei vinovați de acte pasibile covențiunilor internaționale relativ la la mijloacele întrebuințate în decursul războiului în ținuturile ocupate de inamic. Această știre provocând oarecare emoție la presa germană, agenția Wolff a comunicat ziarelor următoarea dezmințire:
  	 <Știrea publicată de ziarul <Taegliche Rundschau> relativ la eventual retragere a președintelui republicei Ebert este o manevră politică.
Această știre este lipsită de orice temei>.
    Officiosul <Deutsche Allegemeine Zeitung> a protestat la rândul său în contra acestor aserțiuni, făcute în numele președintelui Ebert în termenii următori:
     <În circumstanțele actuale este de o ușuratică culpabilitate a se lansa astfel de baloane de încercare. Suntem în ajunul incheerei unei păci la care lumea întreagă aspiră ; încheerea ei ar putea fi întârziată spre marea noastră pagubă prin informațiuni de genul acesta, care sunt susceptibile în străinătate la tot felul de interpretări supărătoare. Ziarele aliaților culeg din nenorocire cu tot interesul astfel de zvonuri, le amplifică și le exploatează. Ar fi trebuit în fine ca ziariștii gėrmani să aibă o conștiență mai clară  de responsabilitatea lor mai ales când ei au pretenția de a fi apărătorii păcei>.

Organul socialiștilor independenți <Freiheit> intervenind în discuție întreabă ironic pe “Taegliche Rundeschau” dacă Hindenburg, candidatul său la președinție n’ar fi mai bine desemnat pentru a suporta greutatea sarcinei, pe care cancelarul Ebert se declară incapabil de a o suporta.
     Pe tema aceasta s’a încins o vie discuție în întreaga presă germană, cu intenția vădită de a se căuta o portiță de scăpare, în sensul că Aliații  să-și modifice hotărârile lor, în sensul că vinovații menționați să fie oferiți  justiției germane, iar nu unui tribunal străin, care niciodată nu va putea fi expresiunea adevăratei justiții.
      Toate aceste discuții par însă zadarnice, căci Germania, ratificând tratatul de pace, urmează neapărat ca să-și respecte  angajament la ce decurg din punerea lui în aplicare.
      Viitorul cel mai apropiat ne va arăta, dacă actualul govern german va consimți de bună voie și va avea tăria cerută de împrejurări ca să înlăture tendințele acelora cari vor să sustragă pe adevărații vinovați de răspunderea actelor lor, cari au contribuit intr’o măsură largă la cataclismul social și economic al bătrânei Europe.
