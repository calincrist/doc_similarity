Dreptatea
Organ al "Partidului Poporului" de sub președinția d-lui General Al. Averescu

Anul VI     Cernăuți, Duminică, 8 August  1926      No.687
pp. 1-2

Noul guvern Francez
Criza politică din Franța a intrat pe drumul celei mai așteptate și mai potrivite rezolvări. Fostul președinte al republicei franceze R. Poincaré - a primit să-și ia răspunderea de-a conduce destinele țărei sale. 
Repetatele schimbări de guvern din ultimul timp au fost provocate atât din cauza compunerei disperate a parlamentului, cât și din cauza gravei crize financiare prin care  trecea republica franceză. 
Socialiștii, cari sunt în număr mare în cameră, nu prea acordau încredere în guverne decât cu condițiunea ca să se țină seama de programul lor în ceea ce privește politica financiară. 
De astă dată proectele financiare supuse de guvernul Poincaré au fost votate. Cameraa franceză care a răsturnat atâtea guverne, afirmă astfel o deplină încredere în noua formațiune ministerială. 
Antagonistele politice au fost ținute pe ultimul plan și chiar socialiștii dau concursul guvernului, pemtru ca opera de refacere financiară să se poată înfăptui în cele mai bune condiții. 
Faptul că ministerul este alcătuit din cele mai destoinice forțe reprezentative ale Franței, denotă că maturitate politică a oamenilor politici din republică, i-a determinat să lase la o parte orice preocupări meschine și personale, pentru a-și dedica întreaga activitate intereselor primordiale ale patriei. 
Atât stânga cât și centrul și dreapta din camera franceză, au fost satisfăcute de noua compunere ministerială. 
Noul șef al guvernului francez este acel care pe timpul marelui război a fost președintele republicei. În această înaltă demnitate a condus cu tenacitate și însuflețire marea luptă pentru drept și legalitate. 
Originar din Lorena, subjugată atât timp de poporul german, Poincaré a avut fericirea să vadă izbânda războiului și să asigure patriei sale închierea păcei victorioase, care a dar înapoi Franței cele două provincii robite: Alsacia și Lorena. 
Omul care simboliza toate calitățile mari și alese ale nației franceze, partiotul devotat care prin destoinicia și munca sa uriașă a condus războiul de revanșă, a gustat mult din paharul amărăciunilor, umplut de nerecunoștința democraților și a oamenilor noi - iviți după luptă ca niște ciuperci nefolositoare. 
Când Franța a trecut prin o gravă criză, fostul președinte de republică n`a pregetat să-și ia sarcina de-a forma guvernul. Țara, la nevoe, tot la el a apelat. A fost cea mai meritată satisfacție dată neobositului și bătrânului luptător. 
Șase foști președinți de consiliu au primit demnitatea de simpli miniștri de resort. 
Este cea mai elocventă dovadă de abnegrație a veleităților personale, sacrificate pe altarul dragostei de neam. Evenimentele din Franța dau o lecție dureroasă politicianilor noștri, cari și atunci când e vorba de marile interese ale statului, se complac în veșnica lor atitudine de bârfitori și de invidioși față de acei pe cari voința țării i-a impus pe primul plan. 
În Franța principiile diferă dela partid la partid. Mai mult chiar: în sânul aceliași grupări se preconizează programe deosebite, în privința unei probleme politice sau economice. 
Totuși colaborarea nu este exclusă și încrederea domnește între toți fruntașii politici, fiindcă sunt convinși fiecare în parte de sentimentele curate și cinstite ale celorlalți. 
Franța ne-a dat un strălucit exemplu de limita ce trebuește păstrată în toate neînțelegerele și divergențele politice și în același timp a arătat vitalitatea unei națiunii care are fruntași demni, capabili și cu adevărată dragoste de neam și patrie. 
Politicianii noștri sa ia aminte la exemplul dat de reprezentanții vieței politice din Franța - dotați cu alese percepte de înaltă probletate în morala politică. 
Em. Kososki 

Dela Academia de Înalte studii Comerciale
Domnule redactor,

În ziarul "Glasul Bucovinei" din 3 August 1926 apărând un articol asupra Academiei de Înalte studii Comerciale, în care sunt cuprinse o serue de neadevăruri, vă rog, să binevoiți a dispune să se publice alăturatul articol pentru că marele public să fie informat asupra adevărului. Primiți, vă rog, etc... 
Direcțiunea Academiei de Înalte studii Comerciale Cernăuți. 
Un răspuns,
În articolul publicar în numărul de Marți 3 August 1926 cu titlul: "Academia pentru Înalte studii comerciale din Cernăuți" (redacțional), cuprinzându-se un mare număr de neadevăruri asupra școalei căreia și-au închinat munca și devotamentul pentru pregătirea tinerimii în direcția economică un mare număr de idealiști, pentru restabilireaa adevărului, socotim necesar a răspunde cu următoarele precizări. 
Cetitorul, lipsit de patimă, va găsi toate amănuntele și datele riguros exacte cu cari se vor înlătura dela început nedoveditele acuzațiuni - aruncate cu atâta ușurință de scriitorul articolului - în sarcina unui institut de cultură și a unor colaboratori vrednici și harnici, cari numai cu sacrificii continue au tras o brazdă puternică pentru îndrumarea învățământului economic și comercial în Bucovina. 
1. Academia de Înalte studii comerciale din Cernăuți funcționează în baza deciziunei Ministerului Instrucțiunei publice din 15 Septembrie 1920, având ca toate școlile regulamentarele orarii, registre de prezență, cataloage și matricole, cari în fiecare an la examenul de diplomă au fost zile întregi înainbtea comisiunei examinatoare prezidate de un profesor universitar, delegat al Ministerului Instrucțiunii publice. 
2. Școala funcționează în baza unui program analitic aprobat de Minister, a ținut examene și a eliberat diplome potrivit regulamentului deasemenea aprobat de Minister. 
3. Încă dela întemeierea acestei Academii examenele de diplomă au fost prezidate de un delegat al Ministerului Instrucțiunii publice, d. prof. univ. Dr. Max Hacman (afară de anul acesta), asistat de inspectorul Ministerului comerțului ca delegat al acestui departament. 
4. La ultimele examene de diplomă d-l președinte al comisiunei de examinare, prof. univ. Dr. Max Hacman, a găsit  de bine, să remarce cu cuvinte elogioase activitatea corpului profesoral al acestei instituțiuni și a binevoit să formuleze îndrumări și îndemnuri la muncă în viitor pentru strudenția Academiei. 
În același senz în anul precedent delegatul Ministerului Academiei și comerțului d. Dr. I. Gr. Dumitrescu, profesor la Academia de studii comerciale din București, a ținut deasemenea să distingă în termeni foarte măgulitori roadele reale date de această Academie, felicitând corpul profesoral pentru nobilul apostolat ce îl îndeplinește în condițiuunile prea bine cunoscute de D-sa. 
5. Toate diplomele de absolvire eliberate au fost semnate de delegații Ministerelor și președintele comisiunei. Informațiunile pătimașe și tendențioase ale articolului anonim nu rezistă înaintea realității faptelor și a rezultatelor reale date de această școală și recunoscute de autoritățile de drept. 
6. Prin îngrijirea direcțiunii majoritatea diplomaților acestei școli au fost plasați în diferite instituții financiare și comerciale, unde fac fata școalei care i-a pregătit și profesorilor cari i-au format. 
7. Academia de comerț din Cernăuți încheie conturile ultimului an cu un deficit de peste 200.000 Lei, cari adăogați la deficitele anilor precedenți, arată că nu "o speculă murdară" a fost țelul urmărit de conducătorii școalei, ci din contra cel mai curat idealism. 
Departe de noi gândul de a intra în polemică cu anonimul "Glasului Bucovinei", ținem însă a adaoga că aderăm și noi "la înființarea unor sancțiuni și pedepsirea vinovaților, cari speculează murdar și vinovat un așezământ de înaltă învățătură". 
Numai o foarte ușoară rememorare a avalanșei de îmbogățiri cu cari s`a înobilat Cernăuțul ultimilor an`, va lăsa să apară destule exemple de consorții constituite cu formă sau fără formă, cu capital sau fără capital, cu oameni de paie, cu acte înscrise sau neînscrise la tribunal (dar de tribunal să nu mai vorbim!), cu exploatări de permise, de afaceri permise sau nepermise făcute de persoane îmbrăcate cu toga moralei sublime, numai în goana avidă după arginți. Astfel, cu întronarea sancțiunilor cerute de "Glasul Bucovinei", va veni ziua mult așteptată de noi a curățirii în fine a frumoasei grădini a Bucovinei de bătăriile crescute cu atâta abundență din hrănitorul ei pământ. 
Ca încheiere vom aminti cu evlavie anonimului dela "Glasul Bucovinei" înțeleptele cuvinte ale Mântuitorului rostite în grădina Ghetsemane. Sf. Apostol Petru căutând să apere pe Mântuitorul de loviturile soldaților ce voiau să-l aresteze, a scos spada. Mântuitorul zicându-i: "Petre, Petre, bagă sabia ta în teacă, căci cine scoate sabia, de sabie va peri". 
(N.R. Publicul iubitor de adevăr știe că "Glasul Bucovinei" șandramaua unde s-au opinșit toate remășițele societății - nu este alta ceva decât prizărâtă de hițuică fără stăpân, care calomniază pe toată lumea și-și bate joc de toate instrucțiunile și de toți conducătorii lor, cari se străduiesc pentru munca și cultura poporului Bucovinean. Academia comercială dela Cernăuți își are rostul ei cinstit și ori cât s-ar rățoi pribegii căfranți cu solzu de scrumbie, instituția aceasta va continua să fie numai și numai un adăpost cultural și științific și fără aprobarea scribului anonim dela "Glasul Bunovinei".
