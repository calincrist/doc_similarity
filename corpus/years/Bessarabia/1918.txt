Basarabbia – Cɧișinnă, 1918 sept-1919 ian, nr.14, anul I, pagina 1

Manifestul Împăratului Carol către popoarele din Austro-Ungaria
O telegramă specială a ziarului Wolnische Zeitung publică următorul manifest.
,,Sunt decis să procedez la înfăptuirea reclădirei Statului în spiritul principiilor admise de Puterile Centrale în propunerile lor de pace.
	Austria corespunzând voinței popoarelor sale caută să devie stat federal înăuntru căruia fiecare națiune să constituie pe propriul său teritoriu ca o unitate de stat.
	II. Prin aceasta nu se împiedică teritoriilor poloneze din Austria cu regatul polon.
	III. Orașul Triest conform dorinței populației va avea organizație specială.
	IV. Această nouă grupare care nu atinge de loc integritatea teritoriilor Ungariei, acordă fiecărui stat național independența sa. Această independență se va menține printr’o conlucrare comună.
	Până când se va legifera această nouă organizație de stat, toate instituțiunile de stat și legile de acum rămân în vigoare. Guvernul meu este însărcinat să pregătească fără întârziere lucrurile în această direcție. În acest scop se va numi consilii compuse din deputații diferitelor naționalități din parlament care vor pregăti organizația în interiorul națiunilor și regula relațiunile dintre statele autonome. 
Impăratul Carol
Cɧișinnă – Tipografia “BASARABBIA”


Noua armată voluntară rusă
   Paris- Armata rusă formată după tratatul de la Brest-Litovsc în sudul Rusiei este alcătuită din voluntari ruși conduși de generalul Corniloff și Meyie.
   Ea a luptat împotriva Germanilor și bolcevicilor, despre dânsa personalitățile ruse cari sosesc din localitățile ocupate de astă armată mărturisesc că aceste trupe sunt cele mai alese și porniți din cetățeni aparținând tuturor partidelor politice din Rusia.
﻿România Nouă
"Organ de propagandă pentru unirea politică a tuturor Românilor"
Chişinău, Miercuri 14 Martie 1918
Un număr 15 capeici

Libertatea de presă în Basarabia

Rusia n’a fost dintre ţările cari să fi înţeles însemnătatea deosebit de mare a presei (gazetărie) pentru viaţa culturală, politică şi economică a ei. Atât în timp de răsboiu, cât şi în timp de pace, în Rusia domnia Cenzura, care tăia tot ce nu plăcea celor sus puşi.
O astfel de stare a îngenunchiat de sigur cu totul presa. Gazetarii nu mai erau oameni liberi, cari să poată creşte mulţimile spre libertate; ei erau nişte bieţi robi ai unui sistem nenorocit cari, la rândul lor, creşteau şi ei spre robie pe cetitorii lor.
Dar în minţile luminate ale Rusiei reacţiunea împotriva acestor stări creştea din an în an. Şi când în 1917 a izbucnit revoluţia cea mare, printe cele dintâi puncte ale programului ei a fost şi libertatea de presă. Ştim că acest punct s’a avântat deodată la cea mai largă libertate de presă. De bună seamă că această libertate i-a făcut un mare rău Rusiei, care era în răsboiu şi ea a contribuit în măsură simţită la descompunerea ei totală. Publicarea secretelor de stat şi a fel de fel de măsuri militare, agitaţia împotriva disciplinii, a proprietăţii şi a armatei au adus folos numai Nemţilor. Aşa ceva nu mai era libertate de presă, ci anarhie.
În astfel de împrejurări o cenzură înţeleaptă, care să i aducă la simţul realităţii pe cei cu creerul înfierbântat, era de dorit. Şi ea a şi venit.
În ce priveşte gubernia rusească dintre Prut şi Nistru, ea a avut o presă, care, din punctul de vedere al libertăţii, lasă mult de dorit.
Dacă am judeca presa basarabeană din punctul de vedere al intereselor moldoveneşti, ar trebui să spunem că ea nici nu se gandia măcar la aşa ceva. Afară de câteva smerite gazete moldoveneşti, cari făceau propagandă culturală şi economică, nimeni nu apăra interesele naţionale politice ale poporului băştinaş, -- nimeni nu discuta vre-o întrebare de viaţă a Basarabiei, pentru că nici să nu mai pomenim totala lipsă a unui punct de vedere general românesc.
Revoluţia a adus şi aici o schimbare şi mai ales revoluţia moldovenească, prin care fosta gubernie rusească devine ţară autonomă şi apoi neatârnată. La 21 Noiembrie 1917, cu prilejul deschiderii Sfatului Ţării, preşedintele acestuia d. I. Inculeţ în răspunsul pe care l-a dat împuternicitului presei basarabene, a declarat că Sfatul Ţării îşi face o deosebită cinste din apărarea libertăţii de presă, care nu va mai putea fi ştirbită de aici încolo. Aplauzele zgomotoase cari au însoţit această declaraţie, erau o dovadă că făgăduinţă dată era adânc dorită de public.
De boală rusească n’a scăpat însă nici Basarabia, şi de la o vreme, presa de aici a început să plutească şi ea în valurile anarhiei. În săptămânile dinaintea intrării armatei române, gazetele ruseşti din Chişinău scriau în chip cu desăvârşire revoltător. Bine înţeles că în astfel de împrejurări, Cenzura era şi aici de dorit, în interesul ţării. Şi ea a şi venit şi, trebuie să recunoaştem că ea a adus un bine Basarabiei, întrucât i-a făcut să înţeleagă pe cei până aci neînţelegători, că Basarabia e o ţară moldovenească, care s’a rupt pentru totdeauna de Rusia, şi că presa de aici trebuie să lucreze pentru întărirea noului punct de vedere.
În acest chip Cenzura venea să ajute opera naţională, şi dacă ea într’un anumit moment, a întins coarda mai mult chiar decât trebuia, ea îşi dă de sigur seama că măsurile de împiedicare se iau pentru asigurarea adevăratei libertăţi şi pentru împiedicarea anarhiei.
Cenzura înţeleaptă e mai bună decât  “libertatea” rusească, dar ea e de nevoie numai până în momentul când gazetarii, străini până acum de interesele ţării şi ale neamului nostru, ajung să înţeleagă adevărata libertate care duce la întărirea ţării, iar nu la slăbirea ei.

O. Ghibu
﻿UNIREA 

Apărem în ziua, în care se sărbătorește Unirea ; ca o închinare față de cea dintâi, acea a Moldovei și Munteniei atât timp despărțite și învrăjbite ; o bucurie față de cea de a doua, a tuturor Românilor aproape olaltă și o nădejde în cea de a treia, care va urma pentru că așa trebue să urmeze, aceea a tuturor gândurilor, a tuturor avânturilor, a tuturor cugetelor românesști într’o singură aspirațiune și într’o singură iubire.
Fiindcă unirea perfectă și complectă a tuturor Românilor nu e numai o necesitate vitală pentru noi, ea ființează de totdeauna în adâncul conștiinței poporului nostru ; și cu o putere neînfrântă, care s’a pus deapururea  în calea ambițiunilor și rătăcirilor căpeteniilor statelor Române fărîmițate. Căci se poate să fie uniri rezultate din siluirea voinței prin forță, dar singura unire firească, instinctivă, este cea întemeiată pe unitatea națională și sentimentul unităței noastre a fost neadormit în cugetul românesc în curs de veacuri. 
L-a avut poporul din „Dacia ferice”, atunci când uitându-și obârșia dacă și-a adus aminte numai de cea romană și s’a numit și a fost numit de toți numai roman, din izvoarele Tisei și Nistrului și până în Balcani și în munții Pindului, formând prin expansiunea și desvoltarea acelorași ginți romano-tracice România Mare până la porțile aproape ale Constantinopolului. L-a avut și când, înecat în puhoaiele barbare și după multe și crunte suferințe, își relua conștiință de menirea sa civilizatoare de urmaș al stăpânitorilor lumei vechi și încerca cu Asăneștii întâi, cu Basarabii și Mușatinii mai în urmă reîntregirea neamului. L-a avut și când potopul groaznicei năvăliri musulmane a desființat statele slave din jos de Dunăre și a curmat reîntemeierea unei Românii pe ambele țărmuri ale ei, dar n’a supus rezistența desperată și neînfrântă a voevozilor Munteni și Moldoveni. L-a avut, când, deși sfâșiată și învrăjbită, urmând influențe deosebite și primind civilizațiuni diferite în Principatele Ardealului, Munteniei și Moldovei, conștiința neamului a șoptit pururea tuturor Românilor, că sunt numai o apă și învățații mireni, cari au păstrat letopisețele țărilor noastre, au spus fără înconjur, atunci când eram socotiți de străini ca o ramură slavă : că romană e origină noastră și de Traian împăratul suntem descălecați cu toții pe aceste meleaguri pe vecie ale noastre. L-a avut, când Mihai Viteazul înfăptuia înainte de vreme visul întregului neam ; când Vasile Lupu Domnul molovenesc dădea poporului lui „Cartea românească de învățătură” ; când Matei Basarab tipărea la Govora și pentru Ardeleni „Pravila mică”. L-a avut, când invățăceii transilvăneni de rit unit s’au întors dela Roma eternă, nu numai cu învățătură folositoare neamului, dar și cu mândria reafirmărei originei lor latine. L-a avut, când a pornit „tăușanul” Mavrogheni, Domnul Muntenesc, să cucerească Brașovul și Moldova, „căci tot una sunt locuitorii” lor cu cei ai Munteniei. L-a avut când au pornit învățătorii de peste Carpați să recheme la cultura românească păturile intelectuale fermecate de limba și literatura greacă și Tudor Vladimirescu să libereze țara de liftele străine. L-a avut la 1848, când s’a răsculat romănimea din toate cele trei țări împotriva tiraniei. L-a avut la 1859, când Muntenii au ales pe un moldovean Domn al țării lor, dejucând astfel intrigile marilor puteri dușmane nouă și proclamând cu glas tare în fața lumei întregi adevărul unităței naționale în marele act al Unirei Țărilor surori.
A putut fi rătăcit uneori, a putut fi închis în inimi de teama impilării alte ori, a putut fi slăbit prin înrăurirea unei concepțiuni de viață alta, a unei îndrumări politice protivnice, dar a dăinuit întotdeauna. Lui se datorește dorința intimă și a tot puternică a țării desrobite a Ardealului și a provinciilor răpite ale Moldovei, care s’a manifestat în entuziasmul și ușurința, cu care s’a făcut unirea lor cu patria comună. Și azi, când fapta cea mare, mulțumită cărei România aproape reîntregită în străvechile ei hotare se poate îndruma spre adevărata și nobila ei menire în Orient, s’a împlinit când visul secular și și tainic al neamului s’a îndeplinit, tot el ne va ajuta să înfrângem toate greutățile și să rămânem de-a pururea strânși la o laltă într’un crez, într’o iubire, într’o singură aspirațiune.
Vremurile sunt vitregi, dar vitregiile trec cu ele ; oamenii deseori mânați de interese personale și , cu mintea întunecată de ele, nu mai văd limpede în cugetul lor, dar oamenii sunt trecători ; dușmanii sunt neîmpăcați pururea și uneltesc pe toate căile ca să dărâme țara cea nouă și mândră, care s’a reînchegat după șaptesprezece veacuri ; dar dușmanii nu pot nimica fără zizania dinlăuntru.
Acum nu mai este nevoie de un Mureșanu care să ne strige : „Deșteaptă-te Române!” suntem treziți cu toții și nimic nu ne va mai adormi !
Acum ajungem să ascultăm îndemnul cântărețului Unirei de acum șaptezeci și trei de ani, „să dăm mână cu mână” și să aducem prinosul energiilor și sufletelor noastre ale tuturor pe altarul Patriei române.
                                                                                                                                       I.Peretz.
EFEMERIDE
23 Ianuarie 1918. 
Armata română trece Prutul.﻿Data: 8 aprilie 1918
Pagina 8
Autor: R. Cioflec 
Nr. 12

Cartea de aur

	S`a încheiat un an, şi după o lună pe deasupra, de când au început să fiarbă acele inimi româneşti din Basarabia, cari, în zilele acestea, au desăvârşit libertatea ţării, prin unirea cu Ţara mamă. 
	Oameni cari păstrau ascuns în sufletele lor, focul sfânt al dragostei de moşie şi de neam, s`au ridicat atunci- şi, de sub cenuşa presărată pe sufletul ţări acesteia de ţaristul nesăţios, s`a ridicat atunci om după om.
	Sub haina atâtor "cinovnici", atâtor profesori, preoţi şi învăţători, pe cari regimul poliţist şi "pravoslavic", creyuse că i-a câştigat pe vecie pentru scopurile lui, s`a ridicat atunci porunca datoriei în sufletele celor ce vegheau în "ocopurile" umede şi reci din cele două continente, ori rătăceau pe mările albastre. Pe sub ochii lor trecuse suferinţa cea proaspătă a Basarabiei: noua măcinare de vieţi româneşti pentru scopurile seculare ale ţarismului-"liberator" în afară şi sugrumător înăuntru!
	Ei nu fuseseră decât la şcoala desnaţionalizării, unde era preamărită Rusia şi erau batjocorite popoarele ei-şi puţini dintre dânşii cunoscuseră cărţi româneşti. Şi, totuşi, deacolo, din şanţuri, din Odesa, Simferopol, dela Iaşi sau din cine ştie care "tâl", ei au ridicat Basarabia pe umerii lor. Au alergat aici, au intrat în luptă cu centraliştii noui ai Rusiei şi cu vechii centralişti ai ţarilor, - înfăşuraţi acum în roşu!- au intrat în lupta de luminare a norodului, pe care, gloata pestriţă a revoluţionarilor basarabeni, în numele sfânt al libertăţii, îl aţâţa împotriva limbei şi autonomiei proprii.
	De pe întinsul nemărginit al Rusiei prefăcute în comitete, veneau revoluţionarii noştri la Chişinău. Numărul lor creştea mereu aici şi se răspândeau prin ţară.
	Cu însuşirile de seriozitate şi de tact, înăscute la Moldovenii de pe amândouă malurile Prutului, s`au ştiut acomoda tuturor împrejurărilor grele, prin cari aveau să strecoare Basarabia până la popasul de pe urmă al revoluţiei: unirea.
	Aceşti revoluţionari ai Basarabiei, cari au ştiut să se ridice la înălţimea momentului istoric, au dat putinţa de lucru şi profesorilor transilvăneni şi bucovineni, cari erau înarmaţi cu toate mijloacele culturii naţionale, pentru ca să-şi poată face datoria.
	Şi dacă ei n`au găsit aici decât câteva yeci de români cunoscători ai culturei lor naţionale, - în schimb au întâlnit multe inimi tari, multe caractere frumoase, cari pot fi mândria noastră a tuturor şi cari,în numele Basarabiei, dau făgăduinţi frumoase pentru viitorul neamului nostru.
	Când va veni istoricul să judece, în altă perspectivă, toate faptele acestui an de înfrigurare şi de luptă, multe nume va avea să înscrie în cartea de aur a Basarabiei - unii adormişi atunci când steaua noastră începea să strălucească - dar multe nume vor rămânea necunoascute: sunt sutele şi miile de necunoscuţi, - oastea revoluţionarilor din Basarabia, - cari au făcut pentru ţara lor cel mai mare bine pe cari înţelegeau ei să l facă: datoria.


Sîmbătă, 14 aprilie 1918
Pagina 8
Nr. 17
Meşteşugurile şi negoţul
	
	Cu întroducerea votului obştesc, viaţa politică a Basarabiei se aşează pe temelii largi, fireşti, dând frâu să se desfăşoare slobod toate puterile, până acum încătuşate ale poprului; iar cu reforma largă a pământului se desrobeşte munca plugarului pentru propăşirea lui şi a ţării întregi.
	Dar cu aceste prefaceri adânci în viaţa noastră - în viaţa politică şi economică - nu putem spune că am sfârşit. Ele sunt numai temelia pe care vom avea să aşezăm lucrarea noastră în viitor. Căci viaţa unui om nu se hotărniceşte numai la atâta: să-şi aibă orogul lui şi drepturile lui, în rând cu ceilalţi oameni, cu atât mai mult viaţa unui popor: pământul trebuie să dea bogăţie, iar cetăţeanul trebuie să ştie a se folosi de drepturile lui. Şi toate acestea nu numai pentru el, dar şi pentru propăşirea, pentru bunul mers al ţării.
	Acestea, acum, rămân în sarcina şcolii, în sarcina şcolii pe care o face omul cu învăţătorii lui ori singur, la fiecare pas din lupta vieţii.

	Dar viaţa unui popor nu se ţărmureşte numai la lucru pământului. numai la creşterea acelor bogăţii cari rodesc printr`ânsul. Mai bogat decât lucrătorul ogoarelor, decât gopodarul îndeobşte este acel care preface mărfurile ori, care, - prefăcute ori neprefăcute - ele trec din mână în mână: meşteşugarul şi neguţătorul.
	Noi, Românii, avem puţini meşteşugari de ai noştri şi încă şi mai puţini negustori. Şi aceasta nu e lucru de nebăgat în seamă. Şi tot din mijlocul plugarilor putem nădăjdui să se ridice eei mai mulţi, mai iscusiţi şi mai întreprinzători neguţători şi meşteşugari ai noştri. 	Fiindcă la oraş românii sunt puţini şi nu sunt aşa de bine înzestraţi ca cei din sate u însusirea răbdării şi a agoniselii chibzuite.
	De altfel la toate popoarele cu viaţă neîngrădită, neîncătuşată - cum nu a fost a noastră - isvorul de putere care este mai jos în nord, trimite puterile de lucru şi de luptă în sus, în păturile orăşeneşti, pe care le împrospătează mereu. Şi împrospătându-le astfel; dând adecă, oraşului viaţă din viaţa norodului şi în slujba intereselor norodului, propăşeşte şi ţara în chip firesc.
	Dar nu numai din punctul de vedere al interesului obştesc trebuie să ne gândim mai mult ca până acum a îmbrăţişa meseriile şi negoţul. Ori cât de mult şi oricât de roditor e pământul Basarabiei, el nu poate ferici pe toţi. Poate că încă multă vreme n`ar fi prea puţin, dacă ar fi bine lucrat - şi câţi au trăit până acum în lipsă şi în nevoi având 15-20 desetine!
	Mulţi cu o meserie îşi pot aşeza o viaţă liniştită şi îndestulată, şi pe mulţi îi poate înălţa negoţul la bogăţii.
	Sunt copii cari sunt la strâmtoare în sat; n`au pământ, ori chiar de au pământ, au şi înzeştrare.
	Noi aşteptăm de acum dela ţară mulţi copii pentru învăţătură mai înaltă, dar aşteptăm şi pentru negoţuri şi meşteşuguri.
	Acum se mai încheie un an de şcoală - cel mai scurt an de şcoală naţională.
	Invăţătorii şi preoţii cari în acest an au stat aproape de cei dintâi "ucenici" ai şcolii începătoare naţionale, dacă vor gândi mai mult asupra acestor lucruri, se vor hotărî și vor purcede la faptă.
	Și dacă, după fiecare an, vor putea așeza 2-3 copii la învățătura vre-unui negoț ori meșteșug, vor putea spune că au adus, pentru bogăția și pentru propășirea țării îndeobște, încă odată folosul pe care l-a dat un an de școală.
	Iar mai târziu va fi cine să le aducă mulțămire.
 
Transporturile de mărfuri pe căile ferate Tiraspol

	Transporturile de mărfuri de export se fac pînă acum cu căruțele pe podul de la Bender. Ori mijlocul acesta de transport aduce mari întîrzieri și greutăți executărei importului ca și exportului. Cum sunt tratative pentru încheerea unei convențiuni pentru schimbul mărfurilor între Ucraina și noi, credem că Direcțiunea Generală a căilor ferate se va grăbi să rezolve cu un moment mai înainte problema transportului cu cale ferată între Bender și Tiraspol.
	Vagoane și mașini vin de la Tiraspol așa că stabilindu-se un tarif de transport, s'ar putea pune în circulașie două trenuri de marfă pe linia aceasta nefiind nici o piedica din partea autorităților ucrainiene. Acest lucru se poate face chiar înainte de a se încheia convențiunea cu Ucraina el rezolvînd problema transporturilor dificile cu căruțele, dînd si Statului un însemnat venit.
	Spunem cele de mai sus Direcțiunii locale și cele generale din Iași.

Marți, 22 octombrie 1918.
Pagina 2
Sfatul Țării
Nr:150
﻿Sfatul ţării 
                                    Apare în fiecare zi 
Duminecă, 15 aprilie  1918

                                După întâiul an de şcoală românească
 
Se incheie întâiul an de şcoală în Basarabia, în care şi limba noastră, limba pământului acestuia, s’a auzit rostindu-se între pereţii şcoalei. La început ea s’a auzit spusă cu sfială, s’a desprins de pe buze cari se simţeau stângace...
Le părea şcolarilor şi şcolăriţelor că la rostirea în şcoală a celui dintâi cuvânt în graiul acesta dela sate, va trece un fior rece prin toţi pereţii aceştia cari au auzit de când sunt ei – şi stiu - multe alte lucruri, cari nu se potrivesc deloc cu ceea ce aud acuma. Şi par’că şi lucrurile din clasă se întorceau mirate ca cineva, care a auzit ceva şi nu i vine a crede...
Cu timpul, a început să se lumineze tot mai mult un lucrul în  mintea copiilor: că limba aceasta a satelor poate fi vorbită şi de oameni cu învăţătură, că sunt chiar oameni învăţaţi cari au făcut şcoală numai în limba aceasta, că e o ţară - aşa de aproape – unde toată lumea şi cu ea, chiar şi năcealnicii nu vorbesc decât în limba aceasta.
Le-a părut atuncia şcolarilor că văd ca printr’o minune dărâmându-se zidurile mari şi reci ale oraşului, cari stăteau ca strajă nemiloasă între ei şi părinţii lor rămaşi în sat. Le-a părut că satele sunt tot mai multe, că trebue să fie însemnate pe hartă cu cerculeţe mai mari, că şi oraşul începe să se lipească de ţară şi că dacă mai sunt şi de aceia prin oraş, cari nu se prea îndeamnă la aceasta ei sunt oameni cari  poate n’au de ce să se îndemne aşa de mult, fiindcă mulţi dintre ei nu sunt de prin părţile noastre şi-şi au moşii şi strămoşii îngropaţi prin alte locuri, departe de aicea, dragi şi lor poate, acelea aşa cum ne sunt nouă dragi aceastea.
Acuma la încheierea anului acesta şcolar, în care s’au făcut primele începuturi de limbă romînească, în mintea şcolarilor s’au limpezit aceste lucruri şi pe faţa lor e un surâs.
E surâsul omului care s’a trezit după un vis neplăcut, şi acuma, când a ieşit la lumina zilei, se vede cu bucurie că a fost numai un vis...


Insemnări cu creionul
Un nou ziar: Nistrul

	Cum ni se umple inima de bucurie când vedem răsărind prin ungherele Basarabiei sămânța unei munci naționale cheluită de acei ce nu cunosc alt interes decât binele țării.
	De pretutindeni se ivesc zori ce Prevestesc răsăritul nou al neamului nostru. Un mănunhiu de oameni cari muncesc, neobosiți, mândri că pot cheltui ceva din puterile lor pentru Basarabia ce atâția ani s′a zbătut în întunerecul rusesc, au tăcut să apară în diferite centre românești ziare de curată propagandă națională. Biserica, școala și presa sunt factorii cei mai însemnați pentru întroducerea în massa poporului a dragostei de limbă și de țară.
	Biruind predeci ce se păreau de neînvins, cei cu tragere de inimă au reuși să facă să apară la început cu litere rusești, mai târziu cu litere latine gazeta scrise cu dragoste și′n rândurile cărora palpita o fărâmă din viața curat românească. Așa a apărut un ziar la Bălți, altul la Soroca, un al treilea la Cetatea Albă. Insă dintre toate  orașele cu însemnat trecut istoric, Tighina (Benderul) rămăsese fără un ziar care, răscolindu-și trecutul, să croiască un drum nou spre viitor. Iscusiul nosru coleg de redacție, neobositul luptător, scriitorul bănățean Cassian R. Munteanu împlinește astăzi această lipsă. La 7 Octombrie a apăru, sub redactarea sa, ziarul săptămânal „Nistrul”.
	Insemnătatea apariției acestui ziar este covârșitoare. Pe lângă rolul  educativ meni să-l joace în ținutul Tighinei, această foaie e sortită să împrăștie lumina dincolo, peste Nistru, la cei 500.000 de Români aflători în Ucraina. Zilnic ne sosesc din Ucraina învățăori cerând cărți și ziare pentru Românii de ncolo S′au deschis școli multe și părinții dau cu mai multă tragere de inimă copiii la școală ca cei din cuprinsul Basarabiei. Aici e obligaivitatea care silește darea la școală, acolo e dragostea de învățarea limbii românești, pe care nimeni n′o poate stavili.
	„Nistrul”, prin felul cum e redactat înâiul număr va fi vestitorul Românilor de dincolo. In acest ziar se va vorbi despre trecutul poporului nostru, despre viața, obiceiurile și aspirațiile neamului românesc In fiecare buche va fi solia purtătoare de lumină, de adevăr și de dragoste nepotolită.
Urăm din suflet confratelui nostru „Nistru” viață îndelungată iar prietenului nostru C. R. Munteanu puteri noui să i ducă munca mai departe către un deplin folos.

D. Iov.


Sfatul Ţării
Joi 3 Maiu 1918
	Plata pentru reclame:
în fruntea foii 1,20 Ruble; la sfârşit 60 cop.
Pentru un rând
Cereri şi căutări de posturi se publică la 
sfârşit numai mult de două rânduri-60 cop.
Administraţia gazetei în localul Ministerului
de Interne (Fost Guberncoe Upravlenie)
Redacţia părţii româneşti în Hotel “Sviţera”
Prin strada Gogol

Directori: I. Costin
N. Alexandri

Inmormântarea poetului G. Coşbuc
S-a făcut înmormântarea unuia din cei mai de seamă poeţi ai ţării şi neamului românesc, George Coşbuc.													Corpul defunctului se afla depus în biroul de lucru din locuinţa sa, Calea Plevnei 48, transformat în cameră mortuară. Sicriul era acoperit de flori puse de prieteni, admiratori şi studenţi.			Coroane au depus: Academia română, ministerul cultelor şi instrucţiunei publice, Casa şcoalelor, familia Mihail Popescu, familia Sfetea, etc.								Serviciul divin a fost oficiat de P. S. S. arhiereul Teofil, Vicarul Mitropoliei, înconjurat de preoţii bisericei Sf. Constantin. Răspunsurile au fost date de corul bisericei Sf. Gheorghe-Nou, dat de ministerul instrucţiunei publice.											După oficierea serviciului divin, au rostit cuvântul d-nii d-r I. Bogdan, prorectorul Universităţii din Bucureşti şi membru al Academiei Române; Badea Mangăru şi Gala Galaction.					Sicriul a fost apoi aşezat pe carul mortuar. Din ochii tuturor curgeau lacrimi.			Cortegiul funebru, cu toată ploaia torenţială, a fost urmat de un numeros public care a petrecut pe scumpul şi marele nostru poet până la locaşul de veci din ţintirimul “Bellu”

Cuvântarea D-lui I.Bogdan

După terminarea serviciului religios, d-l I. Bogdan prorectorul Universității și membru al Academiei Române, a rostit o cuvântare în numele Academiei Române, aducând omagiul ei lui Coșbuc, care, multă vreme a fost membru al acestei intsituții și care institnție pierde unul din cele mai strălucite figuri ale sale. „Țara-pierde- spune d-l Bogdan- un  mare poet, în sufletul căruia s-au reflectat toate aspirațiunile neamului nostru.„
 Coșbuc a fost cel mai mare poet al nemaului nostru, prin simțirea lui profundă și delicată, prin cultura lui, prin vastele lui cunoștințe literare. Reprezentant al noului curent, acel al optimismului, el a opus acest curent sănătos celui de pesimism, care blaza sufletele tinerimei.
„Aceasta glorie a neamului nostru ” termina d-l profesor Bogdan, „a închis ochii pe vecie. Ușoară să-i fie țărâna și veșnică pomenirea”.


    Basarabia cere unirea tuturor Românilor
 - Deputații din "Sfatul Țării" și idealul național. - Comitetul pentru unirea tuturor românilor. 
 - Hotărîrile luate. - Alegerile. -
 Basarabia care adăpostește în casa ei români de pretutindenea pe cari vitregia războiului i-a răzlețit de vetrele lor, ridică, cea dintâi, cel mai tânăr glas pentru unirea tuturor Românilor O mână de oameni cu inimi de români au făcut din Nistru hotar nou unei Românii nouă.
 Ei își văd munca dând roade și pe când ochii lor priveghează ca nimic să nu se știrbeascã din buna orânduire a lucrurilor, ascultă, în acelaș timp, gemătul înãdușit al Românilor oprimați în alte ținuturi. Și nimeni nu poate dori eliberarea lor mai mult ca Basarabenii care știu ce vrea să zică jug străin, căci l’au purtat.
 Cei cari au făcut unirea Basarabiei au fost invinuiți c'au monopolizat naționalismul. Acum tot ei vin și cer unirea tuturor Românilor. Un astfel de monopol al dragostei de neam, de limbă, de țară, de pământul acesta sămănat de oasele strãmoșilor și fraților și fiilor noștri ar trebui să stăpânească orice inimă. Binecuvântați vor fi deapurarea cei ce vor binele și mărirea neamului nostru.
 Fruntașii Basarabiei s'au adunat și-au pus bazele unui comitet, în acest scop, constiințind dorințele în următorul:
                                                       Proces-Verbal
 Deputații Români ai Sfatului Țării din Basarabia în număr de 30, împreunã cu Directorii Ciobanu și Lașcu, întrunindu se în ședință neoficialã în Palatul Sfatului Țării sub prezidenția D-lui Vice-Președinte al Sfatului Țãrii Pantelimon Halippa, secretar fiind dep. Gh. Năstase, au discutat chestiunea formării în Basarabia a unui <<Comitet pentru Unirea tuturor Românilor>>, care va fi compus din reprezentanții Românilor din toate Țările locuite de Români, actualmente aflători în Basarabia.
 S'a hotărît:
 1.Să se formeze << Comitetul pentru unirea tuturor românilor>>.
 2. Să fie aleși în comitet 10 reprezentanți din mijlocul deputaților români ai Sfatului Țării.
 3. Să se facă în cursul săptămânii viitoare propagandă prin toate mijloacele și în special, prin presă pentru formarea comitetului.
 Ideii formării acestui comitet va fi consacrat matineul din Duminica viitoare 14 Octombrie, dela Universitatea Populară, la care vor fi invitate după posibilitate, toate instituțiile culturale, atât cele din Basarabia cât și cele din România de dincolo de Prut.
 4. După formarea comitetului Central în Chișinãu, sã se formeze în toată Basarabia Comitete pentru Unirea tuturor Românilor.
 5. Nici  un mandat special reprezentanților-deputați ai Sfatului Țãrii, aleși în comitet, nu li se dă, -unicul lor mandat fiind:
                                                   ,,Unirea tuturor românilor''.
 In comitet sunt aleși , d-nii : P. Halippa, A. Crihan, I. Pelivan, V. Bârcã, Gh. Năstase, N. Alexandri, I. Buzdugan, T. Ioncu, C. Bivol, Gh.Mare.
 Ca candidați sunt aleși , d-nii: Elona Alistar, V. Cijvschi, G. Buciușcan, I. Munteanu, V. Țanțu.
 Prima ședințã a membriilor Comitetului pentru Unirea tuturor românilor se va ținea pe ziua de 8 Octombrie la orele 8 și jum. dim., în redacția gazetei ,,Cuvânt Moldovenesc''.
                                                                                                   Președintele intrunirei P. N. Halippa.
                                                                                                   Secretar Gh. I. Nãstase.



Drepturile României asupra Cadrilaterului

- Ce a văzut în Cadrilater, acum 200 de ani un călător Turc.-Silistra şi Rusciucul oraşe româneşti.- Dobrogea veche şi nouă locuită numai de români.-
Astăzi după atâtea dureri şi chinuri ale unui popor aflat încă în pribegie, chestiunea Dobrogei şi în special a Cadrilaterului revine la ordinea zilei cu toată importanţa ei pentru statul Român şi viitorul lui. Deşi drepturile româneşti asupra Dobrogei- inclusiv Cadrilaterul care face parte integrantă din Dobrogea, au fost dovedite cu prisosinţă de către specialişti în frunte cu domnul profesor N.Iorga, mă voi încerca pe cât îmi este posibil să redau în cadrul acestui articol, mărturisirile foarte importante ale unui demnitar turc cu numele de Evlia Celebi care a călătorit  prin  Dobrogea  şi Cadrilater pe la 1647, asupra celor notate de dânsul în notele sale de călătorie editate la Constantinopol şi din cari un exemplar turcesc se află aflate în posesia mea.
Evlia Celebi a călătorit pe vremea ultanului Mohamet al IV de la Stambul prin Dobrogea veche şi nouă şi s’a abătut în unele din principalele oraşe de pe ţărmul drept al Danărei. Itinerariul lui este următorul: Provadia, Şumla, Hezargrad(Razgrad?), Ruşciuc, Şistov. De la Rusciuk se abate la Silistra, Adali. Bazargic, Balcic, Cavarna, Mangalia, Constanţa, Caraorman şi Babadag.
Voi reproduce aci adliteram în traducere cele ce a văzut Evlia Celebi la Rusciuk.
Numitul îşi intitulează însemnările astfel: “Vechiul oraş şi marele port”Rusciuk. În spre anii al 70-80 lea ai “Hegirei acest oraş a fost construit”de către regele Nicopolului şi al Va”lahiei, anume Rusciuk; Acest rege a”fost în lupte cu regele Dobrogei”care a ieşit învingător. Oraşul a tre”cut astfel în stăpânirea regelui Do”brogei. În urmă sultanul Baiazid “ocupând acest oraş, s’a văzut acest fapt că românii încercând să fugă” cu bărcile dincolo s’au înecat cu toţii” în Dunăre.
“Cu ocazia episodului lui Timur,”domnii Valahiei şi al Moldovei au”putut scăpa, iar toate cetăţile mari”cari se găseau pe ţărmul dunărean”din dreapta au căzut în stăpânirea”lui. În urmă Celebi Sultan Mohamet”adunând oaste foarte numeroasă a”ocupat cetatea Rusciuk. Acest oraş”are 2200 case- toate construite de”lemn şi acoperite cu şindrilă. În oraş”odată pe săptămâna se face mare”târg- unde se strânge o mare de”oameni. Toată populaţia vorbeşte”foarte curat limba valahă, moldove”nească şi bulgarâ. Locuitorii din Rus”ciuk sunt foarte veseli şi prietenoşi.
<<In  oraş, circulă moneta valahă<<penz, care este de argint şi de ara<<mă. Ea are curs în toate oraşele de<<pe ţărmul Dunărei. Valoarea ei este<<de 10 pepeni, o oca de pâine şi o<<oca de carne. O oca de miere, va<<lorează 4 penze, iar o oca de unt<<10 penze.
<<Silistra, cetatea vitejilor sau<<cheia credinţei- A cucerit-o pen<<tru întâia oară la 794 Baiazid Fulge<<rul. Intre oraşe, cu toate că această puternică cetate, este cunoscută sub<<numele de refugiul Valahiei, toţi în<<văţaţii au supra numit-o de cetatea<<vitejilor, digul credinţei. Intr’adevăr,<<dacă n’ar fi fost cele 2 cetăţi, Rus<<ciuk şi Silistra, ca un dig puternic<<pe Dunăre, în timpul iernei când<<Dunărea înghiaţă, necredincioşii(ghia<<uri), valahii şi moldovenii, ar năvăli<<în două zile până la Adrianopol>>.
Urmează după aceasta următoarea rugăciune, a lui Evlia Celebi:
<<Dumnezeu să ferească aceste două<<cetăţi, de toate nenorocirile soartei>>.
Vorbind de populaţia Silistrei, Evlia Celebi, spune: că ea este alcătuită în majoritatea de neguţători români şi moldoveni.
Dela Silistra demnitarul turc îşi urmează drumul spre Bazargic, abătându-se în satul Adali. Şi aci el observă că locuitorii sunt români şi bulgari.
Evlia Celebi, vorbind de colonizarea Dobrogei cu tătari şi turci din Anatolia, de către Baiazid, care a cucerit-o, vorbeşte de limba dobrogeană astfel: Din amestecul acestor tătari şi turci cu elementul românesc  din Dobrogea, s’a format un idiom special care se vorbeşte între dânşii şi pe cari nu-l înţelege nimeni.
În celelalte localităţi din Dobrogea, vizitate de Evlia Celebi, nu se vorbeşte decât numai de turci. Notele de călătorie ale numitului, în totalitatea lor, le voi traduce şi tipări în curând.
Am căutat însă a da la iveală, chiar acum, cele mai de sus, spre a se vedea cât de puternic a fost elementul românesc în trecut, nu în Dobrogea  Veche, ci în Cadrilater. Spre a nu se prevala drepturile noastre asupra Cadrilaterului, acum când se vorbeşte şi de o ciuntire a Dobrogei Vechi, cred neapărat a se releva importanţa elementului românesc, de pe ţărmul din dreapta Dunărei, a acelui cari alcătuiesc puternicile colonii de aromâni din munţii Rodop, şi-ar fi de un folos netăgăduit dacă ar fi inspiraţi conducătorii  armatelor antantei, care-s stăpâni actualmente în Bulgaria, să procedeze la o numărătoare a elementului românesc din Bulgaria. Atunci n’ar mai vorbi bulgarii de conaţionalii lor din Dobrogea, căci conaţionalii noştri din Bulgaria, şi ca număr şi că forţă de civilizaţie, le sunt superiori, sub toate raporturile, coloniilor de bulgari din Dobrogea.

Taşcu Ciomu, advocate.


Mercuri 12 Aprilie 1918

Nouă expoziție în  Chișinău
-Pentru orfanii basarabeni-

   Anunțăm  cu plăcere, că în curând va sosi la Chișinău  expoziția de  pyrogravură, aranjată de d-na Elena Maior Adamovici, la corpul de aviație din Iași.
   Pentru Basarabia, care timp de mai bine de un veac a fost lipsită de binefaceriile culturii naționale e un mijloc însemnat de propagandă culturală. 
   Cei ce au vizitat expoziția de cultură  și sculptură a artiștilor  de pe front, vor ști aprecia  cum se cuvine noua  expoziție de pyrogravură, care e rolul ostenelor  distinsei doamne Elena Maior Adamovici și a altor doamne din înalta societate românească.
   În deosebi trebue să stăruim asupra muncii neobosite ce o săvârșește d-na El. Maior Adamovici împreuna cu soțul d-sale pentru răspândirea culturii românești în păturile de jos ale basarabenilor.
   Și nu e un lucru nou pe care-l fac, ci o continuare a iscusitei propagande naționale săvârșite de d-l Maior Adamovici- basarabean de origină- încă pe timpul fericitului ministru  de instrucție al României, Spiru Haret, care propagandă i-a fost zădărnicită până acuma de vechea oblăduire țaristă.
   Astăzi, când fiecare om Român găsește dincolo de Prut liber teren de muncă  cei doi fii ai Basarabiei  își pun din nou osteala în slujba  luminării norodului.
   Scopul expoziției,  de care vorbim e îndoit de folositor, căci în afară de mulțumirea sufletească, ce va avea-c fiecare privitor, venitul ce se va realiza pe calea aceasta țintește  să înființeze un fond pentru orfanii basarabeni
   Ceredem că nici publicul din Chișinău, la rândul sau nu-și va uita datoria.


Marți 1 Maiu 1918
Administrația gazetei în localul Ministerului de Interne 
Redacția părții românești în hotel „Svițera” prin strada Gogol

B. Șt Delavrancea

O știre nespus de zguduitoare ne vestește moartea marelui scriitor B. Șt Delavrancea. Poetul care a desvălit tainele sufletești ale omului din toate păturile sociale, astăzi se coaboară în pământul rece, frământat în sudoarea și sângele celor umiliți, pentru cari el a avut totdeauna cea mai nemărginită iubire. 
Cariera literară și-o începe prin înfățișarea unor figuri din lumea țărănească ( „Sultănica”). Simțul său de observație, fără pereche, nu-i scapă nici micii funcționari, cu toată mizeria și păcatele lor ( „Iancu Moroiu”) iar slăbiciunile și ruina sufletească a înalților ni o desvălește în chipul cel mai măestrit în „Paraziții”.
„Hagi-Tudose”, prin iscuința cu care e zugrăvit caracterul acestui negustor o zgârcenie uimitoare, se ridică la înălțimea artistică a „Avarului” lui Moliere. Durerile celor necajiți au atins adânc inima simțitoare a lui Delavrancea. Compătimirea lui sinceră pentru acești osândiți ai sorții izvorăște, vie și curată, din fiecare rând al scrisului său. („Microbul”).
Stilul său neaoș, fragmentar, ”electric” (cum l-a caraterizat un critic) avea darul de a ținea atențiunea cetitorului vecinic vie și de a-i pune închipuirea într-o rodnică lucrare. 
Delavrancea a scris și Drame istorice, cari pe lângă nemăsuratele calități, aveau o singură metehană: erau prea-poetice. 
Puterea uimitoare cu care stăpânea pe ascultători în cuvântările sale a îndemnat pe T. Maiorescu să-l numească „ cel mai mare orator al epocei noastre”. 
Ca scriitor aparține curentului naționalist. Scriul său va rămânea vecinic ca cel mai curat leac pentru întărirea bunătății sufletești și ai conștiinței naționale.
Ne părăsesc, de-odată, doi stâlpi ai neamului nostru  îndurerat... Ori după umilirea, ce ne-o făuresc muritorii- își trimite și Cerul blestemele sale?

﻿Ediție specială.
Anul II.-No. 4                                           Un număr 10 Capeici (20 bani)                          Chișinău, 13 Ianuarie 1918
Abonamente:                                                     ARDEALUL                  PLATA PENTRU RECLAME 
IN RUSIA: Pe 3 luni: 7R. 50e                           (TRANSILVANIA)                            după ÎNVOEALĂ
IN ALTE ȚĂRI:                  Gazetă națională. Iese de trei ori pe săptămână.          REDACȚIA ȘI ADMINISTRAȚIA
Pe 3 luni:15 lei                                                                                                                                        Chișinău Ulița Gogol No. 39.
Director: Dr. ONISIFOR GHIBU Prim-redactor: Dr. Ion Mateiu.
BINE-AȚI VENIT!
= Oștile românești au intrat în Chișinău =

In ziua de 13 ianuarie s’a petrecut un fapt mare și drept: Oștile românești au intrat biruitoare în capitala Basarabiei, aducând cu ele rânduială și pace.
De luni de zile Basarabia a fost pe mâna dușmanilor și a hoților, cari au batjocorit-o și au prădat-o după cum au vrut. Era o jale și o rușine fără pereche ce se petrecea în această țârișoară frumoasă și bogată. Imbătați de democrația rusească a bolșevicilor, chiar și frații noștri moldoveni și-au pierdut capul și s’au lăsat să fie întrebuințați ca unelte oarbe de cătră străinii fără suflet și fără omenie.
Intâmplarea cu uciderea Ardelenilor, la 6 Ianuarie, este o dovadă că stările de aici erau din cale afară de rele și că nu numai viața și averea singuraticilor oameni, dar însăș viața tinerei republici naționale era în cea mai mare primejdie.
Puținii oameni cu dragoste de țară și cu răspundere pentru soarta ei trebuiau să aleagă între a vedea cum se prăpădește țara în mâinile anarhiei bolșevice, care a cuprins și oastea moldovenească, și între a lua o hotărîre energică de a chema în țară oaste străină care să scape totul de peire.
Dar unde se putea găsi o oaste străină care să-și facă de buna voie de cap călindar, cum se zice, și care să vie și să se amestece în anarhia rusească? Ucraina, rugată să dee ajutor, a răspuns ca n’are de unde, - alte state vecinenu sunt deocamdată, așa că vrând-nevrând, trebuia cerut ajutorul României.
Și iată, minune, că mica Românie, țara de jertfă pe care au s’o nimicească Nemții și Ungurii, și pe care au vândut-o și batjocorit-o Rușii, - ea vine să-și scape frații din ghiarele peirei. Ea nu se mai gândește la nevoile ei, multe și mari; ea își uită pentru o clipă primejdia care-i poate veni dela Nemți, și aleargă să mântuiască Basarabia din valurile anarhiei. Țara pe care la 1916 lacrimile și gemetele Ardealului și ale Bucovinei au înduioșat-o atât de mult, încât pentru mântuirea lor și-a aruncat în cumpăna sabia și și-a pus în primejdie viața, - Țara aceasta a alergat și acum la chemarea Basarabiei, ca s’o scape din nevoi.
Vitejii cari au oprit la OITUZ și la MĂRĂȘEȘTI năvala sălbatecă, astăzi sunt pe pământul vechei Moldove, pe care tovarășii lui LENIN îl părăsesc în ruptul capului.
Mărire Ție, oaste românescă vitează, care aduci pace și rânduială în această țară!
Mărire Ție, Țară Românească, spre care cu lacrimi de mulțămire trebue să cate astăzi fiecare fiu al Basarabiei ajunse la liniște!
Mărire Ție, Rege Ferdinand, care scrii în istoria Europei o pagină atât de luminoasă! Oștile Tale au mântuit Basarabia, pe care Rusia o sută de ani a robit-o și pe care acum anarhia ei era s’o îngroape.
Moldoveni, închinați-vă, până la pământ în fața acelora, cari v’au dat pentru a doua oară viața, și strigați cu toții într-un glas:
Trăiască România mântuitoare de anarhia bolșevistă!
