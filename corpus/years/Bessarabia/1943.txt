Bine ați venit!

Membrii Camerei de Comerț și de Industrie din  Bălți într'un singur gând și într'un singur glas, urează Domnului General Olimpiu Stavrat, Guvernatorul Provinciei Basarabia, un bine ați venit
Sub harnica și energica autoritate a Domnului General Guvernator, care urmează calea de propășire deschisă aceste Provincii, după desrobire, de primul ei Guvernator, Generalul C. Voiculescu, toți bunii români, cari activează pe tărâmul economic al acestui colț de țară, facem legământ sfânt, că nici o greutate nici o luptă, nici o osteneală nu va fi prea mare pentru atingerea idealului conceput, de Domnul Mareșal Ioan Antonescu, pentru ridicarea Basarabiei la locul meritat.
După cum a fost D-l General C. Voiculescu pentru industriașii și comercianții din Basarabia, îndemn la muncă și realizări sănătoase tot astfel ei consideră pe noul lor Guvernator ca simbol al vredniciei românești.
Doi ani s'au împlinit de când armata desrobitoare a trecut Prutiul pentru curățirea plaiurilor Basarabiei de dușmanii crucii, ai civilizației și credinței strămoșești.
Înfăptuirile din acești doi ani, dovedesc cu prisosință că Neamul Românesc, încrezător în energiile lui creatoare, își păstrează intactă puterea sa în viața de restaurare și renaștere.
În această zi măreață, în această zi sfântă a Învierii neamului românesc, gândul și strădania noastră, se îndreaptă către o singură țintă, unirea tuturor forțelor pentru înălțarea Patriei. Sufletul nostru se îndreaptă cu recunoștință către glorioasa Armată Română și către toți cei care ne-au înțeles, ne-au sprijinit și ne-au îmbărbătat cu exemplul lor, sădind în inimile noastre credință în victoria finală.
Cu acest gând și cu speranță în biruința finală pentru desrobirea tuturor românilor și realipirea la Patria Mumă a Ardealului răpit, vă spunem Domnule General Bine ați venit.