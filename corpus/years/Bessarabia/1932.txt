An nou.

Anul școlar reîncepe sub auspicii de curtenitoare înțelegere între factorii ierarhizați ai învățământului.
Intre vrăjmășia impetuos manifestată din trecutul apropiat și necunoscutul zilei de mâine, se încadrează, distinct și îmbietor, o clipă de răgaz recrativ. Disponibilități de energie combativă se vor degaja și se vor adăoga puterilor de muncă constructivă a massei dăscălești organizate.
In fața celorlalte greutăți - și au mai rămas destule - ne prezintăm cu toții, păstori și păstoriți, într'o indestrcutibilă omogenitate de aspirațiuni, mare parte formulate în ultimul congres învățătoresc.
Și să ne scurtăm privirea. Semne de destindere se produc și în imediata noastră apropiere. Sfatul Asociației este solicitat și ascultat. Politica și favoritismul își văd terenul surpat prin atitudinea înțelegătoare a factorilor administrativi de județ. Drepturile și meritele fiecăruia vor trebui să decidă, în aprecierea oamenilor și în răsplătirea muncii lor, mai mult decât orice alte legături: spirituale, de interes sau de familie.
In acest senz s'au și făcut formale asigurări.
Metehne mai rămân: gospodăria școlară își așteaptă, în disperare, oamenii cari să-i dea o hotărîtă și sănătoasă îndrumare. Vom fi fericiți dacă aceasta se va produce cât mai curând.
Cu nădejdi, pe cari nu le-am dori spulberate, noi revenim solidari la datorie.﻿ECOURI

     Printre diferitele fenomene asupra feței terestre cari au putut influența marile variații de climate, mai ales în ultimii ani- este și circulați apelor marine, legată ea însăși de circulația genrală a atmosferii. E în sfârșit un fenomen, asupra căruia până acum, n'a fost atrasă destul atenția și asupra căreia D-nii Kerne și Brooks au făcut de curând o serie de calcule foarte interesante.
     Îndată ce temperatura medie se coboară îndeajuns pentru ca să formeze calotele de gheață permanentă dela poli, ca acele cari se văd acum, calotele acestea de gheață polară de-
vin ele înșile cauza unei noi|schimbări de temperatură.  Într'adevăr ghiața| reflectează căldura solară mai energic decât apa care o absoarbe în mare parte. Ghiața refectează pa-
tru cincimi. Calota polară, odată formată, va coborî deci temperatura și calota se va mări tot atât, mereu.
S'a calculat că ar fi destul o coborâre de temperatură inferioară de o jumătate de grad ca să se poată produce o calotă de gheață polară care să se întindă până la al șai-
zecișicincilea grad de altitudine.
Dimpotrivă, o urcare a temperaturii medie de unul sau două grade ar fi destul ca să facă să dispară calotele actuale ale polilor și ca o urmare firească, s'ar răsturna imediat, printr'o mare schimbare, climatele terestre.
     Și iată cum o mică schimbare de temperatură, de un grad sau două, ar ajunge să cauzeze pământului efecte pe lângă cari micile noastre revoluțiiomenești, și nevoiașele noastre răsboaie, și nevoiașele noastre industrii, n'ar fi decât niște fleacuri fără nici o importanță. 
     Se adeverește dar dictonul: „Cauze mici, efecte mari” .


Oratoria politică

Mai acum câte va zile D. I. G. Duca, șeful partidului liberal-național a vorbit despre unii din mari oratori străini sau români, pe care D-sa îi auzise pe vremuri. A fost o frumoasă și interesantă conferință, rostită cu talentul cunoscut al D-lui Duca. Totuși i-au fost aduse și critici. S’a spus în special că conferențiarul a uitat să vorbească de unii din fruntașii oratoriei noastre, de Barbu Delavrancea spre pildă. Ii vom aduce și noi una: aceea de a nu fi analizat tocmai unul din mijloacele principale de persuaziune ale oratorului politic și anume de falșa argumentare, făcută totuși în forma impresionantă a unui riguros silogism. 
Și aceasta mai cu seamă în oratoria noastră politică. Cauza? Recrutarea aproape generală a oratorilor politici în rândurile oratorilor baroului, cari prin meseria, pe care o exercită, trebue să se deprindă cu în trebuințarea raționamentelor greșite și apoi obicinuiți cu ele le transportă și în oratoria politică. In fața justiției fiind totdeauna vorba de o controversă între două părți, dintre care și una și alta susțin că au dreptate; este fatal ca una din ele cel puțin să fie silită să întrebuințeze mijloace de convingere, logice în formă, dar nelogice în fond, de vreme ce adevărul nu poate fi de cât unul singur. Cu atât mai ușor este să întrebuințezi aceste forme de argumentare, acolo unde un predicator nu-ți mai cântărește toate cuvintele, unde argumentarea nu-ți mai e limitată de dispozițiunile precise ale legii, unde convingerea auditorului se face și prin sentiment, nu numai prin rațiune și atunci încep sofismele, care fac parte din bagajul întelectual al oratorului politic, totdeauna gata, totdeauna în măsură de a răsturna argumentele expuse de adversar, chiar atunci când acesta nu rostește de cât adevărul.
De câte ori în discursurile oamenilor politici, nu se fac raționamente, care par evidente și care analizate în afară de atmosfera în în care au fost făcute și de entuziasmul momentan apar tot atât de absurde ca silogismele, clasice din cărțile școlare. Căci pe o petițiune de principiu se poate construi un silogism, care să aibă o concluziune adevărată. Dacă spun spre pildă: Pătratele sunt rotunde.
Cercul e un pătrat: Deci cercul este rotund, am ajuns la o judecată adevărată, deși amândouă premisele silogismului erau falșe. Dar când vei spune: Negrii sunt oameni, Românii sunt oameni deci Românii sunt Negri; ajungem la o concluziune absurbă, deși matematicește două cantități egale cu o a treia sunt egale și între ele. Și exemplele pot fi înmulțite oricât. Sunt și îndrumătoare clasice pentru uzul oratorilor amatori de sofisme. Iată de pildă „Viața este o plăcere! Dacă viața nu ai fi-o plăcere, ar fi o povară. Dacă ar fi o povară am suferi și am căuta să o ușurăm. Dacă am căuta să o ușurăm, am putea reuși măcar în parte. Dacă am reuși măcar în parte, am mai răsufla și am fi fericiți. Deci viața este o plăcere!”,
Alta este acea orientală o „Trecerei interzise”. Un cadiu, poate chiar Nastradin Hogea intră în grădina unui Sultan, deși trecerea prin acea grădină era pedepsită cu moartea. Adus înaintea Sultanului el se roagă să i se mai acorde trei zile și trei nopți de viață. In urmă va face în fața sultanului numai o simplă afirmațiune care va fi, firește, adevărată sau nu. Dacă va fi adevărată să i se taie capul. Dacă nu va fi adevărată, să fie spânzurat. 
Sigur că vinovatul nu-i va scăpa nepedepsit, sultanul jură că se va tine de cuvânt. Dar după trei zile, Cadiul îi spune următoarele: „Cum să fiu spânzurat!”…Dacă aceasta este adevărat, Sultanul trebuie să-i tae capul și afirmația devine neadevărată. Dacă nu e adevărat, sultanul trebue să-l spânzure și afirmația devine adevărată. Intre adevărul-neadevăr și neadevăratul-adevăr, Sultanul e silit să renunțe la pedeapsă.
Dar cea din Don Quijote cu podul peste care cel care trebue să treacă e obligat să jure înainte de a păși pe el unde se duce și pentru ce și dacă nu spune adevărul este spânzurat la capul cellalt al podului? Dar cea a Crocodilului, care a răpit un copil și făgăduește mamei că i-l restitue, dacă îi va spune ce are să facă cu el? Dar cea cu profesorul de drept, care trebue plătit jumătate înainte de proces și jumătate în urmă, dacă se câștigă procesul și care reclamă jumătatea a doua a onorariului, deși nu a fost nici un proces? Cea d’întăi e de origină indiană; cea de a doua de origină greacă veche. Amândouă sunt interesante pentru că și una și cealaltă parte argumentează și fiecare din ele revendică dreptatea pentru ea.
Toate acestea și multe altele sunt întrebuințate cu mult succes în oratoria politică. Și avem o încredere, că la noi sunt mai adeseori neînvățate, ci izvorâte din mintea proprie a oratorului. Incă un merit pe care Dl. I. G. Duca a uitat să-l scoată la iveală.

I.J


„ Curierul”
Ziar independent
Chișinău, str. Carol, nr. 48, Tipografia Cartea Românească
Director Ion Peretz


Articolul ”Intoleranță și monopol” (apare pe prima pagină)

Există o curioasă tendință la noi în țară. Aceea de a cofunda un drept cu exercitarea exclusivă a acelui drept. Tendință de monopolizare, tendință de ocupare.
Fiecare nu se mulțumește cu liberul exercițiu al dreptului său în cadrul legilor țării și în respectul drepturilor celorlalți. Il vrea singur pentru el, îl vrea ca o proprietate particulară, sacrosanctă, de la care ar fi înlăturați toți ceilalți, indiferent dacă și ei sunt capabili de acest drept; indiferent dacă și ei au facultatea legală de a uza de el. Și e stranie această mentalitate la un popor, care nu a fost răsfățat de soartă în decursul veacurilor, care a văzut tăgăduindu-se și cele mai scumpe și mai legitime aspirațiuni ale sale, care este moștenitor al spiritului juridic român, care este capabil în general de înțelegerea tuturor subtilităților legale și jurisprudențiale, care știe să despice firul în patru oridecâte ori este vorba de a reduce din facultățile altora. Și doar Românul nu e aprig la câștig, nu e scump la păstrare, nu este egoist și neînțelegător de bine. Țara Românească și Moldova au fost adăpostul toleranței religioase, pe timpul când în tot Occidentul civilizat zeci de mii de oameni erau chinuiți de procedura inchizitorială și arși de vii pe ruguri pentru edificarea și plăcerea spectatorilor și pentru așa zisa mântuire a sufletelor celor supliciați. Nu a existat ură pe temeiu de religiune în țărilor române; nu a ființat nici chiar pe temeiu de rasă, deși multe din popoarele, cu care neamul românesc a venit în atingere, nu s’au sfiit să abuzeze de el, să-l amăgească, să-l jefuiască, să-l împileze. Cu o ironie, când mai ușoară, când mai amară, Românul a caracterizat neamurile celelalte după trăsăturile caracteristice, pe care a avut ocazia să le observe mai mult în relațiunile pe care le-a avut cu aceste neamuri. A relevat naivitatea și și lașitatea Țiganului, făloșia Ungurului, industriozitatea Neamțului, perfidia Grecului, lăcomia Rusului, cruzimea Turcului, dar nu a păstrat în inima sa ură pentru nici unul. De unde a izvorît în moderna mentalitate românească acestă intoleranță, care se manifestă în viața socială de acuma și ca formă uneori violentă? Poate numai în desechilibrul, pe care l-a adus în conștiința poporului o legislațiune de aiurea, împrumutată, nepotrivită cu dânsul, deosebit de vechile lui datine și obiceiuri și pe care, neputându-și-o asimila în întregime o aplică așa cum o înțelege și atât cât îi convine.
In conștiința poporului român, timp de veacuri dreptul s’a confundat cu dreptatea. Libertatea acordată lui fie de lege, fie de morală se confunda cu priceputul înalt al justiției eterne și numai astfel se manifesta la el. ” Dreptate”, ”strâmbătate”, observarea meticuloasă a căii pe care sentimentul moral îndrumă pe fiecare dintre noi sau abaterea dela această cale; acestea au fost concepțiunile veacului nostru despre drept în timp de veacuri. Dar a venit concepția străină a dreptului depărtat de dreptate, a dreptului izolat de morală, de care, nu are să se mai ocupe și s’a schimbat și criteriul moral al claselor suprapuse. Și dreptul a fost confundat cu privilegiul și libertatea cu atot puternicia și facultatea cu monopolul. Și întreaga conștiință juridică a neamului a luat-o pe calea cea strâmbă.
Și ar fi în sarcina noastră, a ziariștilor, cari avem pretenția să continuăm să fim luminătorii poporului în afară de școală, să luptăm pentru a readuce ideia de drept la adevărata ei concepțiune, nedespărțibilă de ideia de dreptate pentru toți.
Dar dacă tocmai ziariștii și-au pierdut ei înșiși concepția creată a dreptului și au căzut în greșala comună?

﻿Ententa ajută pe Petliura

Paris, - Conferinţa ambasadorilor a discutat nota hatmanului Petliura, care cere trimiterea de medicamente şi material sanitar pentru conbaterea epidemiilor din Ucraina. Conferinţa a decis satisfacerea cererii.  
Viitorul financiar al Europei
Un mare cotidian economic francez publică în locul de vază aceste importante constatări, cari ne dau şi nouă până la un loc, putinţa de a aprecia mai just situaţia noastră financiară.
În realitate, scrie confratele parizian, e o problemă, şi una singură, pe care conferinţa de la Londra trebuie să o rezolve astăzi, şi anume: Ce trebuie făcut pentru a scoate Europa din catastrofa financiară? Aceasta întăi, celelalte vor veni pe urmă, întăi să trăim şi totuşi puţină lume îşi dă seama de grozăvia primejdiei. Dacă Conferinţa nu grăbeşte o soluţie, ne rostogolim în prăpastie. Şi când zicem „ne rostogolim”, nu ne gândim numai la Franţa, ci la întreaga Europă, plus Statele-Unite, cari nu vor să înţeleagă. Prin mişcarea mărfurilor, prin solidaritatea financiară internaţională, puterile financiare ale lumii întregi sunt legate unele de altele.
Comersanţii Ruşi la Bruxelles
Bruxelles, 21 Febr., Ziarul –Peuple - scrie că aici au sosit delegaţii cooperativelor ruseşti şi că au avut o lungă convorbire cu ministrul aprovizionării.

Simpatiile Elveţiei pentru Ucraina
Rusia – Preşedintele republicei, Mols, a exprimat ministrului ucrainean Vaşenco simpatiile Elveţiei pentru independenţa Ucrainei.
Bolşevicii bătuţi de contra-revoluţionari
Moscova – Contrarevoluţionarii din Siberia orientală sub comanda generalului Keppel s’au pronunţat contra ori-cărei alianţe cu sovieticii. Ei au pornit o viguroasă ofensivă, reocupând Dikuţk, unde au capturat tot tezaurul bolşevic.
Tratative bulgaro-sârbe
Sofia – Ziarele anunţă reluarea relaţiunilor între Bulgaria şi Jugoslavia, declarând că între ele urmează tratative, ca Serbia să retrocedeze Bulgariei oraşele Ţaribrod şi Bosilegrad.
Criza de guvern din Serbia
Bucureşti, -Vesinici refuză formarea cabinetului cu asociaţii democraţi, cerând dizolvarea Scupinei.
Damian
﻿Franţa şi pregătirile militare ale sovieticilor

Primul-ministrul va supune chestiunea la Conferinţa dezarmării

Paris 15. Comisiunile de politică externă şi armată ale Senatului, au ţinut azi o şedinţă comună.
Generalul Bourgeois a făcut o dare de seamă asupra situaţiei militare a Sovietelor şi a caracterului militar al planului cincinal.
Comisiunile au constatat că până acum în guvernul Sovietelor nu a comunicat Societăţii  Naţiunilor informaţiunile militare pe care le-au comunicat celelalte State.
Raportul făcut de generalul Bourgeois, stabileşte că Rusia termina organizarea complectă a Armatei naţionale echipată cu tot utilajul naţional şi cu tranşee în Urali şi Siberia occidentată.
Raportul adaogă că armata sovietică are un milion de oameni sub arme sau foarte nșor mobilizabili.
Planul economic pe 5 ani, pare din toate punctele de vedere ca un plan pentru accelerarea formărei armatei naţionale ruseşti,
Presedinţii comisiunilor au fost însărcinaţi să semnaleze d-lui prim-ministru Laval gravitatea constatărilor făcute şi necesitatea ca delegaţia franceză dela Geneva să facă uz de aceste indicaţii imediat după deschiderea conferenţei dezarmărei.

Un mare meeting aviatic la Chișinău


	În zilele de 28 și 29 Maiu a. c. Asociația pentru propaganda aviației: Filiala Lăpușna al cărui președinte activ este domnul general Cănciulescu Petre comandantul Corpului 3 Armată, organizează două mari serbări cu caracter de propagandă pentru Aviația națională Română și în scopul de a strânge fonduri pentru cumpărarea avionului „Lăpușna”.
	Programul acestor serbări este următorul.
	În ziua de 28 Maiu 1932
1)	Două mari reprezentațiuni cinematografice cu filme aviatice
2)	O chetă pe străzile orașului
În ziua de 29 Maiu 1932, ora 14
Pe aerodromul Chișinău (Râșcanovca) se organizează un mare meeting aviatic,
Programul general al acestui meeting cuprinde:
Lămuriri practice asupra sborului  și descrierea avioanelor.
Avioane în sbor în formație de acrobație aeriene.
Sboruri de agrement cu publicul amator (avionul de pasageri Junkers ultimul model). Lansarea cu parașuta, diferite surprize acrobatice 
Muzica Regimentului Vânători va delecta publicul cu cele mai alese arii.
Un bufet bine asortat va sta la dispoziția publicului.


Administrația financiară a început plata pensiilor

        La administrația financiară au început eri dimineață să se achite pensiile. Deocamdată se plătesc numai pensiile mici până la 1000 lei și persoanelor care au de primit pensii pe câteva luni.
        Sute de bătrâni și bătrâne asaltează de dimineața întrarea administrației. Pentru paza ordinei a fost necesară aducerea poliției și jandarmilor, căci și azi ca și’n celelalte rânduri pensia nu s’a achitat celor ce așteptau din zori ci unor anumite persoane cu trecere, fapt care nu putea să-și aducă nemulțumiri printre bieții oameni. Se pare că nici intervenția D-lui Lct. Colonel Eduard Castano, președintele asociației pensionarilor nu a fost de folos căci imediat după plecarea D-sale, D-l Gafenco a anunțat pe cei ce așteptau că azi nu se mai achită nici un ban. Socotim că la urma urmei trebuie să se ia măsuri ca ceia ce se petrece la Administrația financiară din Chișinău să ia sfârșit.
        Și’n alte orașe se achită salarii și pensii dar nicăieri nu se înregistrează scenele, pe care le vedem zilnic la administrația noastră financiară. Cerem să se stabilească o ordine de plată peste care să nu se treacă, ori care ar fi cei cari intervin și ori pentru cine ar interveni.


Viața de orgii și risipă a lui Krueger, în preajma morții

              Londra 4. “Daily Mail” află din New-York că, în lunile care au precedat sinuciderea, Ivar Krueger a dus o viață de extraordinare orgii, la sediul întreprinderilor sale din metropola americană. 
               Krueger invita prieteni, aducea dansatoare și artiste de operetă, și organiza petreceri prelungite și foarte decoltate.
              La una din aceste orgii, financiarul suedez a dăruit invitaților câte o port-țigaretă încrustată cu diamante, în valoare fiecare de 7500 dolari. 

Dezorganizarea colectivelor în Ucraina
Riga 18. Cu toate represiunile și arestările făcute în Ucraina în legatură cu strângerea cerealelor de către Stat, presa din Moscova scrie cu îngrijorare despre creşterea rezistenţei ţăranilor și despre sporirea sentimentelor antisovietice în Ucraina. Pentru elaborarea noului plan de strângere a cerealelor, comitetul central executiv al Uniunii sovietice a găsit necesar să sporească numărul membrilor în colegiul comisarului de agricultură, numind în acest scop trei locţiitori comisarului de agricultură. Actulamente, comisarul Agriculturii are 5 locţiitori.
Această reformă n’a îmbunătăţit cu nimic mersul strângerii cerealelor, şi situaţia economică a Uniunii sovietice în general. Dezorganizarea colectivelor din Ucraina a luat astfel de proporţii, încât presa sovietică a primit ordin să nu publice rezultatele revizuirilor făcute, pentru a nu provoca demoralizarea membrilor partidului comunist.


Partidul poporului precizează atitudinea sa

    Buc. 3. „ Îndreptarea” publică azi următoarea interesantă notă.
   „Nu pentru scopuri  meschine și-a luat Partidul Poporului dureroasa sarcină de a spune prin publicitate adevăruri crude, care de obicei se tratează dela om la om ci numai impins de nobilul mobil care este salvarea Statului din ghiarele primejdiei și consolidarea Coroanei, prin înlăturarea tuturor acelor cari prin acțiunea lor o coboară și o utilizează în luptele lor politice și fac un mare rău țărei, să se reîntre în viața constituțională.
   Și fie ori cine la guvern vom fi noi; ne vom face datoria până când unul sau celălalt dintre factorii răspunzători ne vor retrage încrederea.
   Va fi un alt partid ne vom face și atunci datoria dând din toată inima guvernului respectiv un concurs de opoziție constructivă așa cum cer interesele mari ale țărei în aceste momente.


Luptă între grăníceríí români şi mai mulţi curieri sovietici


	Noaptea trecută populaţia C. Albe a fost alarmată de un foc viu de arme şi mitraliere, venind dinspre malul Nistrului şi care a durat mai bine de jumătate de oră.
	O barcă cu motor se apropie de malul nostru
	La un moment dat grănicerii din punctul Olăneşti au observat venind dinspre malul sovietic o barcă cu motor, care încerca să se apropie de malul nostru. Grănicerii au lăsat barca să se apropie de mal.
	Un curier sovietic încearcă să debarce
	Odată ajunsă la mal, un individ depe barcă purtând sub braţ mai multe pachete, care după toate probabilităţile păreau manifeste, a sărit pe mal pregătindu-se s’o ia înspre pădurea din apropiere. Au intervenit atunci grănicerii.
	Foc viu de ambele părţi
	Necunoscutul a fost somat să se predea, însă în acelaş moment începu să se tragă înspre malul nostru focuri de armă şi mitralieră în timp ce necunoscutul aruncând pachetele în apă o porni în înot spre ea. Canonada a durat, precum am mai spus, de ambele părţi, mai mult ca o jumătate de oră.
	În cele din urmă barca s’a îndreptat spre malul sovietic urmărită de gloanţele soldaţilor noştri.
Ţipetele şi gemetele auzite depe barcă par a dovedi că dintre cei care se aflau pe dânsa au fost şi răniţi.
Dintre grăniceri n’au fost răniţi nici unul.
Comisiunea mixtă româno-sovietică a fost sesizată.


Un al doilea plan de 5 ani

Londra 12. “Manchester Guardian” Află din Moscova că înainte de a se termina desbaterile conferinței partidului comunist s’a adoptat o rezoluție al cărei scop este ca până în 5 ani Sovietele să fie transformate într’o țară absolut socialistă.
	E vorba de aplicarea unui nou plan de 5 ani prin care industria și comerțul vor fi în 1937 cu totul în mâinele guvernului iar tot țăranul va face parte dintr’o fermă colectivă și tot meseriașul membru al unei cooperative a producătorilor.
	Rezoluția prezice nimicirea totală a tuturor claselor sociale, dar în urma unei lupte acute, inevitabilă în anumite momente și regiuni, spre a se ajunge la consolidarea dictaturei proletariatului.


Camera şi Senatul au votat legea pentru rezilierea contractelor de închiriere

Prin intervertirea ordinei de zi, Camera a luat Joi în discuţie proectul de lege al chiriilor, iar Senatul aseară.
	După lungi discuţiuni, Adunările au adoptat proectul- compus dintr`un articol unic cu următorul cuprins: 
	Art. unic. – Toate contractele de închiriere şi subînchiriere de clădiri urbane, scrise sau verbale, încheiate până la 1 ianuarie 1932 şi care nu sunt prelungite prin efectul legilor, pot fi reziliate de către chiriaşi pe data de 23 Aprilie 1932, sub condiţiunea că denunţarea să fie notificată proprietarului prin portărei sau notari publici, iar în oraşele nereşedinţe prin intermediul judecătorilor, în termen de o lună dela publicarea acestei legi în ,,Monitorul Oficial”.


Bancherii americani
refuză prelungirea creditelor maghiare

New-York 18. Negocierile între bancherii americani și maghiari cu privire la prelungirea creditelor în valoare de circa 35 milioane dolari, acordate de băncile americane Ungariei nu au dus, după cum afirmă ziarul „New-York Times” la nici un  rezultat și au trebuit să fie întrerupte. Băncile ungare au arătat că nu dispun de mijloace suficiente, pentru a satisface cererile creditorilor americani, iar aceștia au rupt orice tratative, afirmând că vor refuza să onoreze cercurile maghiare. 


„Mari agitații la Belgrad”

Studenții demonstrează contra guvernului—S’a închis Universitatea
Belgrad 22, Studenții au demonstrat din nou contra guvernului, cerând reîntronarea legalității și democrației. Un grup s’a baricadat în cămin care a fost împresurat de armată.
S’au tăiat firele electrice, telefonice și conducta de apă, pentru a sili pe studenți să se predeie. Ei mai au în cămin alimente pentru două zile.
Alți studenți au manifestat pe străzi contra guvernului. Poliția i-a împrăștiat și a operat mai multe arestări.
Decanii facultăților s’au prezentat guvernului și au cerut să se respecte autonomia universitară, lăsând ca studenții vinovați să fie pedepsiți de universitate.
Astfel, studenții vor proclama greva.
Deocamdata guvernul a ordonat închiderea universității din Belgrad.


Luptele continuă îndârjite la Șangai

Japonejii gata să pătrunda în Nanking, Liga Națiunilor cere încetarea ostilităților
 Londra 3.- La Șanghai, trupele japoneze au ocupat în întregime cartierul Tsapol. Luptele continuă violențele în jurul gării mari, unde chinejii au reușit să se menție.
 Detașamente japoneze au înaintat și au început să distrugă șoseaua care duce la Hankau.
 Alte vase de război japoneze au sosit la Șanghai.
*
 Sub protecția tirului de pe vapoare, marinarii japoneji au debarcat la Nanking și au ocupat o înălțime. O ciocnire cu trupele chineze este invenabilă.
*
 Presa engleză și americană protesteasă vehement contra procedeelor Japoniei.
 Ziarul „Evening Star” scrie că actiunea Japoniei este o rușine pentru civilizație.
*
 Geneva 3. In ședința consiliului Ligii Națiunilor, d. Thomas a cetit raportul guvernului englez. Raportul arată că este imposibil a se admite continuarea situației din China.
 Guvernul englez a cerut formal încetarea ostilităților și retragerea japonejilor din Șanghai. La acest demers s’a asociat și America.
 Delegații Italiei, Germaniei și Franței au declarat că aprobă demersul anglo-american, cerând ca diferendul chino-japonez să se rezolve pe cale pașnică.


