La primul examen — reușită

Sesia în institut e timpul totalizărilor. Deci, totalizările se fac de două ori pe an. Și acum e timpul lucrului cel mai intensiv. Numai la examene și colocvii avem posibilitate să judecăm despre pregătirea teoretică a studenților, despre neajunsurile acestui proces, putem face comparație între răspunsurile de acum și cele din semestrul precedent. Unul după altul trec studenții prin fața examinatorilor.  Și fiecare din ei se stărue să demonstreze cunoștințe profunde. Ca totdeauna, majorității covârșitoare nu i-a ajuns pentru pregătire o singură noapte. Câte s-ar putea face în aceste ore! Dar...
Alături de ceilalți în coridorul blocului patru îi putem vedea și pe studenții anului doi de la secția de limbă engleză. Anul acesta pentru ei n-a fost atât de ușor. Recent, la ședința comună a comitetului sindical și a celui comsomolist de la institut, au fost numiți învingătorii întrecerii socialiste pentru titlu de cea mai bună grupă academică. În această întrecere studenții grupelor 214—216 s-au plasat pe locul II în institut. Anume de aceea în fața lor e o problemă mult mai dificilă: ei trebuie să susțină cu succes examenul și să dovedească celorlalți, că printre învingători n-au nimerit întâmplător.
Primul examen la cursul II al secției de limbă angleză a fost susținut cu succes. Studenții au demonstrat cunoștințe trainice. S-au evidențiat: Larisa Olaru, Svetlana Țara, Iurii Coșciug, Ludmnla Sandulean, Vera Pascari și Nicolae Golovaci.
Studenții trebuie să depună maximum de eforturi. pentru a susține cu succes și celelalte examene.

Vă doresc succese!
I.I. lector superior la catedra de limbă engleză.
