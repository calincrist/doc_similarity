Vineri, în cadrul sedintei Consiliului Judetean (CJ) Vaslui, a fost aprobatã rectificarea a IX-a bugetului local al judetului Vaslui pe anul 2011. Principala modificare operatã de cãtre consilieri a constat în diminuarea veniturilor cu suma de 67,7 milioane lei.
Ratiunea rectificãrii bugetului a avut la bazã nerealizarea unor venituri din motive obiective si necesitatea apropierii bugetului de venituri de nivelul îndeplinit. Astfel, capitolul venituri pe 2011 s-a diminuat cu suma de 67.741.000 lei, reducerea provenind de la subventii pentru mediu – 2.484.000 lei, subventii de la stat pentru proiecte europene nerambursabile – 10.834.000 lei, fonduri europene nerambursabile planificate a se realiza în cadrul Fondului European de Dezvoltare Regionalã – 54.696.000 lei, fonduri europene nerambursabile planificate a se realize în cadrul Fondului Social European – 1.350.000 lei. Unul din motivele principale pentru care implementarea proiectelor europene este întârziatã a fost decizia Comisiei Europene de a suspenda pe termen de sase luni plãtile pe fondurile nerambursabile. Tot în cadrul sedintei de vineri, consilierii au stabilit preturile medii ale produselor agricole exprimate în naturã în contractul de arendã pentru anul fiscal 2012. Pentru a veni în sprijinul tãranilor si fermierilor, consilierii au hotãrât o reducere cu 10% a preturilor propuse de cãtre Directia pentru Agriculturã Judeteanã Vaslui: grâu – 0,60 lei/kilogram; porumb boabe – 0,60 lei/kilogram; floarea soarelui – 1,25 lei/kilogram; orz – 0,55 lei/kilogram; struguri de vin – 0,55 lei/kilogram.