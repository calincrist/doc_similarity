 Europarlamentarii Partidului Democrat Liberal au deschis două conturi în lei şi în euro pentru ajutorarea directă a sinistraţilor în urma inundaţiilor din această lună. Primii euro-parlamentari care au deschis donaţia sunt Theodor Stolojan, Marian Zlotea, Rareş Niculescu, Roberta Anastase, Dragoş David, Maria Petre şi Constantin Dumitriu. Grupul de europarlamentari PD-L vor face cunoscută iniţiativa lor şi colegilor din Grupul PPE, cel mai numeros din Parlamentul European, cu 288 membri, pentru a solidariza cât mai mulţi europarlamentari cu sinistraţii inundaţiilor din România. Conturile sunt însă accesibile oricărui europarlamentar, indiferent de formaţiunea din care fac parte. Banii colectaţi vor fi donaţi direct familiilor cele mai grav afectate de inundaţii, cu precădere familiile cu copii.
     