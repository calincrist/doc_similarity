Romînia = România
cîtor-va ziare romînești.
Ziarul conservator <<Patriotul>> din București scrie următoarele:
<<A apărut No. 1 din „Basarabia Reînoită”, organ naționalist, care va lupta pentru emanciparea politică a fraților noștri din Rusia.
Ziarul se tipărește de-o-camdată la Iași, până cînd tipografiele din Chișinău se vor aproviziona cu litere latine.
Urăm viață lungă și succes la sfînta sa luptă noului confrate.>>
Ziarul conservator ieșean „Evenimentul” pe lîngă vre-o 2 articole publicate și privitoare la ziarul nostru, salută în următorii termeni apariția gazetei noastre:
„Ieri a apărut primul număr al ziarului anunțat: „Basarabia reînoită”.
Ea ne va ținea în curent cu mișcarea din Basarabia. Sîntem încîntați că acest ziar va pune în curent opinia publică romînească cu ce se petrece din punct de vedere naționalist, economic, social, politic a unei părți din romînime, care stă răspîndită între văile dintre Nistru și Prut. Ziarul, din acest punct de vedere, va aduce mari foloase chestiei naționale. Noi, cei din regat, vom fi lămuriți asupra o sumă de lucruri cari ne stăteau întunecate. Cei strînși în jurul acestui ziar vor lămuri pe cei necunoscători, de cum stă cu adevărat chestiunea basarabeană.
Aceasta o vor face cu-atît mai mult, cu cît sînt în de-ajuns de cunoscători în ceia ce o privește.
Acest ziar, însă, cu cît are marea importanță pentru noi cei din regat, cu atît pentru basarabenii din baștină și cari își duc viața în întunericul care-i apasă, nu prea poate fi de folos.
Ziarul <<Basarabia reînoită>> numai dacă va putea fi pus la îndămîa celor de peste Prut, își va ajunge scopul lui adevărat. – Vom reveni.
Ziarul guvernamental ieșan <<Liberalul>> spune următoarele:
„Primul număr al <<Basarabiei Reînoite>> a apărut. Ziarul prezintă un deosebit interes și ie menit să lumineze calea fraților noștri din Basarabia. La dînsul colaborează mai mulți scriitori meritoți și cunoscători adînci ai vieței politice și sociale din Rusia. Îi dorim isbîndă și viață îndelungată”.
Celelalte ziare cu osebire <<Universul>> , <<Secolul>> (național liberal) <<Țara>> anunță în termeni destul de prietenoși apariția „Basarabiei Reînoite>>.
Le mulțumim la toți pentru această primire simpatică care ne-o fac.
Dorința „Evenimentului” că vom folosi fraților din Basarabia dacă ziarul nostru va pătrunde acolo ie realizată, de oare-ce pentru Basarabia tipărim acest ziar și acolo trimet toate numerele care le tipărim.
﻿BASARABIA REÎNOITĂ
Ziar național și liberal al apărărei intereselor basarabenilor
Iași, Marți 13 Martie 1907

Declarațiunile constituționale și patriotice ale primului ministru făcute’n Dumă

-O ședință memorabilă a Dumei Imperiului-

Ședința Dumei de la 6 Martie a.c. va rămînea memorabilă. 
Primul ministru al Imperiului a d. Stolipin a ținut o frumoasă cuvîntare din care transpiră constituționalismul cel mai sincer pe care guvernul rusesc are intențiunea de a-l întroduce în organizația politică și socială a Rusiei.
Declarațiunile primului ministru sunt menite să stîrnească un puternic răsunet în toată lumea civilizată și să deie matri și temeinice speranțe întregei populațiuni din Rusia. 
Dar să arătăm cum a decurs în întregime această memorabilă ședință.
Duma se afla întrunită în sala adunărei nobilimei unde-și ține acum ședințele din cauza accidentului din palatul tauric.
După ce a cercetat numeroase mandate, ședința a fost întreruptă. La redeschidere președintele consiliului a dat citire unei declarațiuni în privința proectelor de lege alcătuite de givern. Toate aceste proecte sunt bazate pe aceeași idee generală de a transforma patria în Stat constituțional.
Primul ministru relevează că, aceste legi au scopul de a îmbunătăți starea tuturor claselor sociale și menționează necesitatea unei reforme pentru populațiunea rurală în scopul de a se pune capăt lipsei de pămînt de care sufere cea mai numeroasă parte a națiunei. În acest scop s’au promulgat legi care acordă țăranilor domeniile Statului, precum și alte măsuri pentru îmbunătățirea stărei țăranilor. Alte proecte vor tinde să realizeze principiul din manifestul de la 30 Octombrie 1905.
Chestiunea libertaței conștiinței, a corespondenței, a inviolabilităței domiciliului și a persoanei nu sunt încă regulate prin legislațiunea rusească. Toate modificările legislative ce se vor aduce în această ordine de idei vor fi bazate pe principiul Statului creștin în care religiunea ortodoxă este privilegiată. Cu toate acestea drepturile bisericești ortodoxe ne trebuind să aducă vătămare drepturilor celor-l’alle relegiuni, guvernul va prezenta o serie de proecte de legi în această privință. Legea asupra inviolabilitaței persoanei va fi bazată pe principiile generale care există în toate Statele constituționale. Legile excepționale vor fi modificate și exilul administrativ va fi abrogat. Guvernul are intențiunea să prezinte legi speciale pentru recunoașterea autonomiei Zemstovourilor și a municipalităților. Ministrul enumeră apoi reformele în domeniul justiției și al agriculturei. 
Intru cît privește chestiunea lucrătorilor guvernul recunoaște necesitatea absolută a participării Statului în organizarea stărei lucrătorilor. Considerind mișcarea lucrătorilor ca îndreptată pentru îmbunătățirea sortei lor, guvernul va înlătura toate măsurile prin care s’ar putea aduce vătămare acestei mișcări. Guvernul va mai trebui să apere interesele societăței pentru ca ea să fie la adăpostul exceselor. El va asigura deplină libertate a acțiunei celor interesați, antreprenorilor ca și lucrătorilor precum și libertatea grevelor economice. Guvernul proiectează asigarea lucrătorilor bătrîni și bolnavi, asistența medicală pentru invalizi, apărarea muncei de noapte și in subterane, protecțiunea femeilor și copiilor, reducerea orelor de lucru pentru toți lucrătorii. Primul ministru se ocupă apoi de măsurile proiectate de cele-l’alte ministere și menționează construcțiunea liniilor de drum de fer, reforma radicală a învățămîntului public. 
Indemnă Duma să ia imediat în discuțiune budgetul în vederea urgenței. Ministrul dezvoltă apoi necesitada nouilor cheltueli ale armatei, ale flotei ca o urmare a războiului nefericit, cu toată tendința de a se manifesta pentru apărarea păcei; accentuează necesitatea noilor imposite, cu deosebire a impositului asupra venitului și sfîrșește zicînd că regenerarea marei Rusii și liniștea ei nu se poate dobîndi de cît pe calea realisărei principiilor pe care guvernul este gata să le aducă la îndeplinire. El va face cele mai mari storțări și va depune toată buna voință la dispozițiunea Dumei, care va găsi în guvern un colaborător care mărturisește datoria de a pastra tradiția istorică a Rusiei, de a trăi în liniște, adică de a guverna cu hotărîre.
Declarațiunile primului ministru au fost ascultate în tăcere de marea majoritate a Dumei. S’au auzit puternice aplauze. Apoi deputatul Zeretrli, social democrat, a rostit un discurs violent în contra guvernului care a produs o mare protestare din partea dreptei. Oratorul a dat citire declarațiunei partidului social democrat, zicînd că partidul va urma calea sa de a deschide ochii poporului, de a-i arata adevaratele intențiuni ale guvernului, pentru a-l organiza în vederea luptei definitive contra domniei arbitrariului.
Moțiunea în favoarea închiderei discuțiunei a fost respinsă. Numeroși oratori ai dreptei, printre care contele Dobrinski, d. Kruchevan, d. Purischevici și episcopul Platon fac apel călduros la Dumă, să lucreze cu cabinetul Stolipin și să părăsească ideile revoluționare. Deputatul Dobrinchi propune o ordine de zi de încredere în guvern afirmînd voința Dumei de a ucra cu dînsul și blamează sever prima Dumă.
Președintele declară că această parte a moțiunei nu se poate admite. Duma votează apoi o moțiune prin care limitează la 5 m. timpul întrebuințat pentru ne-care discurs. Vorbesc oratori numeroși din partea dreptei și ai social democrației. Ultimul orator episcopul Evlogius, încearcă să împace divergențele și să înlăture caracterul personal al discuțiunei. El declară că membrii dreptei nu sunt vrăjmași ai poporului dar sunt contra regenerării revoluționare a Rusiei. Regenerarea Rusiei nu se poate face de cît cu mijloace pacinice.
Primul ministru luînd cuvîntul se adresează cu glas tare cătră centru și cătră stînga și zice că guvernul nu va vorbi nici odată cu ură, așa cum face extrema stîngă.
Guvernul crede necesar să declare că Duma nu a fost aleasă ca o instanță judecătorească și că banca ministerială nu este o bancă de preveniți ci banca puterei. Guvernul a luat puterea cînd țara întreagă eara în flăcări și în plină revoluțiune.
Guvernul știa ce mare răspundere îl incumbă și ce invinuiri îi se vor aduce în urmă, dar totuși  el este gata să lucreze pentru liniștea țărei. Guvernul a luat puterea cînd țara întreagă eara în flăcări și îb plină revoluțiune.
Guvernul știa ce mare răspundere îl incubă și ce învinuiri îi se vor adece în urmă, dar totuși el este gata să lucreze pentru liniștea țărei. Guvernul știe că autoritățile sunt uneori înclinate să abuzeze de puterea lor; el va fi mulțumit dacă aceste abuzuri îi vor fi semnalate de către Dumă.
Guvernul nu fuge de răspundere, dar nici nu se sperie cînd se ridică mina contra lui. (Vin aplauze din partea dreptei). Duma adoptă cu o mare majoritate o ordine de zi pură și simplă și ședința se ridică.
Cetitorii noștri să ieie bune aminte la declarațiunile făcute de primul-ministru din care reiesă: întroducerea reformelor constituționale și întrebuințarea căilor pașnice pentru acest scop.
Acesta ie și programul ,,Basarabiei Reînoite” și nu putem de cît să ne simțim mulțumiți de declarațiunile făute care am dori să devie fapte îndeplinite cît mai devreme posibil.
Ar fi de dorit ca acest discurs a d-lui Stolipin, care ie un adevarat contract care se’ncheie între popor și guvern, să fie afișat în toate orașele și tîrgușoarele din Rusia, el contribuind la liniștirea spiritelor și la darea de mari speranțe poporului rusesc în general, și moldovenilor basarabeni în deosebi.
