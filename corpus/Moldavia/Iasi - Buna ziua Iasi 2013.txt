Ieri a inceput detonarea celor 32 de bombe descoperite la Aeroportul Iasi. Detonarea programata pentru ziua de ieri a avut loc la Rediu, incepand cu ora 11:30. Zona a fost izolata si nici o persoana nu s-a putut apropia pe o raza de 2 kilometri. Potrivit unui anunt facut de reprezentantii Aeroportului International Iasi, pana la data de 6 septembrie, pe santierul unde se construieste noua pista, au fost descoperite 32 de bombe de aviatie si un proiectil explozibil.
Astfel, aici au fost gasite 26 de bombe de aviatie exploziv-brizante de 70 kg, de provenienta germana, 4 bombe de aviatie exploziv-brizante 500LB de provenienta britanica, o bomba de aviatie, incendiara, de 35 kg cu focos ELAZ, o bomba de aviatie, incendiara, de 70 kg cu focos ELAZ si unproiectil explozibil de 47mm. In vederea eliminarii oricaror riscuri, echipa pirotehnica de la Inspectoratul pentru Situatii de Urgenta (ISU) Iasi, care a ridicat proiectilele de pe santier, a sistat activitatea de construire a pistei pana la decontaminarea zonei.