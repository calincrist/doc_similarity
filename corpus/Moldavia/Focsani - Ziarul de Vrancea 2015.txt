Seful Serviciului de Investigare a Fraudelor din cadrul IPJ Vrancea, comisarul-sef Ion Balerca, a solicitat ieri eliberarea din functie, intrucit nu mai era dorit la sefia serviciului.
Balerca era seful politiei economice din 2005, cind i-a luat locul actualului adjunct Victor Norocea. Numele comisarului-sef Ion Balerca a fost printre cele vehiculate pentru schimbare dupa venirea inspectorului-sef Sandel Doaga, chiar daca indicatorii serviciului au fost unii onorabili. Probabil ca ofiterul ar fi urmat sa fie demis, conditie in care acesta a preferat sa plece singur, dupa cum circulau mai multe zvonuri prin institutie. In acest moment, Ion Balerca a fost pus la dispozitia inspectorului-sef, urmind a primi o functie neglijabila in cadrul politiei, dar corespunzatoare gradului profesional. Si alti ofiteri de la SIF ar putea fi schimbati din functie dupa cum sustin surse neoficiale din cadrul Politiei vrincene. 