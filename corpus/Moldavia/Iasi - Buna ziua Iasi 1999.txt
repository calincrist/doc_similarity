Ofiterii Serviciului Politiei Criminale impreuna cu procurorii criminalisti au de rezolvat in aceste zile un caz deosebit de dificil datorita imprejurarilor in care s-a produs si a controverselor pe care le genereaza. Faptele s-au petrecut la data de 16 iulie pe islazul comunei Golaesti. Catinca Surdu, 18 ani, pastorul vitelor satenilor a fost gasita plutind in apele riului Jijia. Modul in care aceasta a decedat genereaza controversele in legatura cu incadrarea juridica a faptelor comise. Catinca pastea vitele pe islazul comunal. La un moment dat, mai multe bovine au inceput sa se departeze, intrind pe tarlaua lui Constantin Zaharescu, 45 ani. Acesta, cind a vazut cornutele pe fineata lui, s-a enervat si a inceput sa urle ca un apucat la biata fata. Catinca a incercat sa-i explice taranului ca nu a fost vina ei ca vitele au scapat acolo, dar Zaharescu a sarit la Catinca cu parul. Copila a zbughit-o la fuga incercind sa scape de bataia zdravana care o astepta. Constantin Zaharescu a urmarit-o, pina cind au ajuns la riul Jijia. Catinca nu stia sa inoate, dar nici nu se putea intoarce, dar a ales solutia cea mai neinspirata. Speriata peste masura, ea s-a aruncat in apele involburate. Citiva metri a reusit sa se mentina la suprafata, dupa care s-a scufundat pentru totdeauna.
Din acest punct incep dilemele si neclaritatile. Zaharescu poate fi acuzat de omor din culpa, dar poate fi, tot atit de bine absolvit de vina, deoarece victima cunostea, in momentul in care s-a aruncat in Jijia, faptul ca nu stie sa inoate, existind astfel si prezumtia unei sinucideri. Ofiterii Serviciului Politiei Criminale tind sa incadreze fapta la omor din culpa. "Este clar ca s-a aruncat in apa sub imperiul fricii. Daca nu se arunca in Jijia ar fi primit o bataie crunta care i-ar fi provocat traumatisme dureroase. Pe de alta parte, Catinca s-a aruncat de buna voie in riu. Un caz atit de dificil nu am mai avut de foarte mult timp", ne-a marturisit maiorul Vasile Huma, seful Serviciului Politiei Criminale. Procurorii criminalisti sustin faptul ca Zaharescu poate fi suspectat de lipsire a victimei de ajutorul necesar. Agresorul ar fi putut sa o salveze pe Catinca de la inec, chiar daca acesta nu stia sa inoate. El avea in mina, in acele momente, un par, pe care daca i l-ar fi intins fata s-ar fi agatat de el.
Procurorii sint de parere ca Zaharescu ar putea fi acuzat de lasare fara ajutor, infractiune pedepsita cu inchisoarea de la o luna la un an sau amenda. Decizia finala va fi luata astazi de prim procurorul Parchetului de pe linga Tribunalul Iasi, Gheorghe Suhan.