Deșteptarea, nr.7,  Cernăuți, 1/13 septembrie 1896 

Luțerna 
Dintre toate erburile, ce le samĕnă oamenii de nutrețul vitelor, s'a arătat, cum-că hrana cea mai multă o dă luțerna, căci ai brasdă bună și de patru ori pe vară ; asta e așa, dar mulți nu știu, după care pâne, la ce loc și cum trebue sĕmĕnată luțerna.
Cin evre așa-dară  sĕ aibă luțernă frumoasă, care sĕ ție mai mulți ani,trebue sĕ facă mai 'nainte de toate arătură bună. De regulă vine luțerna după păpușoiu s'au și după barabule și anume într'un pămênt nu de tot sĕc și supt, dar nici într'un pămênt, unde ai da la o adâncime de 3 – 4 metri de apă sau de stânci. Arătura se face cât mai adâncă decât de cu toamnă și se lasă peste earnă negrăpată. Primăvara dăi douĕ grape, ca sĕ curăți buruienile, apoi ari eară și sameni ord ori sĕcară, dară dai cu mult mai puțin decât de regulă.
Depă-ce ai sĕmĕnat ordul, trage douĕ grape ș'apoi samĕnă luțerna și-'i trage o grapă, luând seama, ca sĕ nu se grămădească țĕrna ; după grapă mai trage numai decât și cu vălătucul.
Dacă n'ai pămênt bunișor, apoi trebue sĕ lași pămêntul numai decât doi ani prilog, ș'apoi sĕ semeni luțernă.
Anul cel dintăiu cere luțerna mare cruțare, mai ales sĕ nu fie păscută – de oi nici odată – și sĕ nu între în earnă păscură s'au tăiată pănă la pămênt, căci asta nu o sufere de loc.
Luțerna trebue primăvara bine grăpată cu o grapă grea, tot așa și toamna umai decât ; așa capĕtă  ea rădĕcină destulă, umedeală și sĕ stîrpește earba, care este moartea luțernei.
Numai anul întăielea nu se grapă, pentru-că se strică ușor rădăcina. Dacă după un rênd de ani luțerna începe a tânji și iei colo a se pierde, cu toate că ai grijit-o bine în fie-care an, atunci e mai bine sĕ o ari, căci se vede, că are pricină în fundul pămêntului la rĕdăcină, unde nu poți face nemică.


Deșteptarea 
Gazetă pentru popor
-ese la 1 și 15 a fie-cărei luni-
Prețul gazetei:
Pentru monarchia austro-ungară:
pe un an 2 fl. pe jumătate an 1 fl.
Pentru străinătate: 8 franci pe an
Un numer 10 cr.	Redacția și administrația:
strada Palatului țerii Nr. 14a.


Scrisori neplătite nu se primesc.	Scrisorile sunt de trimis la redacție.
Banii la administratorul:
Dimitrie Bucevschi
în Cernăuț.

Veste bună și îmbucurătoare. 
Intre multele necazuri și lovituri, ce cu atâta primejdie se descarcă aici asupra neamului nostru românesc, ne bucurăm și noi împreună cu cei ce bucurie ne fac, când putem se vestim iubitului nostru popor dela țeară câte-o știre bună și îmbucurătoare. Inimile mari și pline de iubire pentru neam ale fruntașilor noștri români, puși se păzească sfințenia casei și curățenia neamului nostru, ajutorați și de miluitorii nației, au severșit marea lor faptă românească, cunoscută adi tuturor sub numele: „Internatul de băieți români în Cernăuț”. 
	Am aretat și noi de mai multe ori cetitorilor nostri, cât de mare este însemnătatea acestei case de creștere românească, mai ales pentru noi cătră cari atât de dușmănos se încruntă balaurul străinismului, care nu țintește, decât numai răpirea limbei noastre, desbrăcarea Românului de firea sa și de sfintele lui obiceiuri strămoșești.
	Vestea îmbucurătoare ne spune ca: Comitetul „Societății pentru cultura și literatura poporului român din Bucovina” este în starea plăcută de a face cunoscut tuturor părinților din țeară, că „Internatul de băieți români din Cernăuț” este adi isprăvit și cu l-a Septembrie a anului acestuia se va deschide în mod serbătoresc în folosul și spre mândria nației românești. 
	Domnii noștri, puși în fruntea acestei prea frumoase lucrări românești, încă în septămana trecută au ținut o ședință, în care cu un glas și cu o inimă au ales de director al acestui internat pe domnul Grigori Halip, profesor la Cernăuț. Prin alegerea aceasta, fruntașii neamului nostru au îndeplinit cerințele și așteptările atât ale părinților, cât și ale noastre ale tuturora ; căci, avend odată acest institut național-românesc, în care copiii noștri vor avea se primească o creștere curat românească, toate ochirile Românilor bucovineni îndreptate sunt  spre noul director dl. Gr. Halip. El este chiemat se facă începutul și se puie temelia creșterei neprihănite a tineretului nostru, din care se iasă deci și sute de barbați, cari într`un viitor apropiat se ne fie adeverații conducetori firești și totdeauna cu inima deschisă, cu minte luminată și aprinși de flacăra adeveratei iubiri de neam și de patria noastră atât de mult ispitită. 
	Vestim dară în urma acestora tuturor părinților,  că primirea în acest internat s`a început în 25 August stil nou și se continuă de-arendul în fie-care di pănăla sferșitul lunei acesteia. La înscriere, părinții sau epitropii copiilor aducend cu sine mărturia de botez, testimoniu școlar și o adeverință despre starea averii lor, pot să se înfățișeze în fie-care di între oarele 9-12 din di și 3-6 după amiadi în cancelaria „Societății pentru cultura și literatura poporului român” în Cernăuț, strada Transilvaniei Nr. 7.
	Locurile în internat sunt, pentru cei mai în stare cu plată, eară pentru sermani fără plată. – Locurile cu plată sunt: 15 fl. 10 fl. 7 fl. 50 cr. sau numai 5 fl. pe lună, după cum adică se va vedea starea materială a părinților. 
	Fie într`un ceas bun și Dumnedeu se ne stee într`ajutor!
