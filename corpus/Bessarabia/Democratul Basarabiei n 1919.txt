Steaua Basarabiei

Intr’unul din numerele trecute ale ziarului nostru am mai vorbit despre monopolul produselor petrolifere ce a fost creiat pentru Soc."Steaua Basarabei" pe vremea guvernului de pomină: Marghiloman, De astădată să arătăm cu date, chipul în care își bat joc politicienii noștri de nevoile mulțimei care îi rabdă încă… până într’o zi când i-o veni și lor apa la moară ca să’I ia de guler pe toți aceia cari și-au bătut joc de dânsa și au speculat-o după plac.
Art. 1 din contractual ce i-a fost înlesnit societății spune: ca urmare a Consiliului de Miniștri No. 851 din 4 Oct. 1918, subsemnatul Gr. Cantacuzino, ăn calitate de Ministru al Industriei și Comerțului predau distribuirea produselor de petrol în Basarabia exclusive Societății de distribuție „Steaua Basarabiei” cu sediul în Iași.
2) În acest scop Ministerul de Industrie și Comerț se obligă: multe multe… toate înlesnirile să-I facă acestei Societăți de specula.
Știm că s’au făcut numeroase plângeri și intervențiuni motivate la București pentru dărâmarea acestui contract, dar toate au rămas baltă „Steaua Basarabiei” are păcură din berechet ca că ungă osia și să numai scârțâie!
Desființarea monopolului creiat de Stat (Statul reprezentat prin d. Markiuloman) acestei societăți particular ear putea să aducă mari foloase atât Statului adevărat, nu celui de gașcă și clocit de banda lui Markiulomman precum și populației. Și iată cum S’ar putea crea un monopol dotat, căci Statul prin organizațiile lui poate face să dispară numeroșii intermediary de azi cari fac să se scumpească produsele și le-ar pune direct consumației fiind îngrosit și detaliat în același timp. Iar până la înfăptuirea acestui monopol să se lase libere, cel puțin instituțiile de Stat și organizațiile industrial mai însemnate să aducă combustibilul de care au nevoie direct de la fabrici, fără intermediul soc. „Steaua Basarabiei”.
Nădăjduim că noul govern ce se formează acum din oameni noi, nu va mai tolera această nerusinată specula a produselor petrolifere ce se face în Basarabia de către soc. „Steaua Basarabiei” și prin o măsură hotărâtă să pună odată capăt poftelor de repede înavuțire prin speculație a celor din jurul societății. Cea dintâi măsură de îndreptare a unei stări nenorocite de fapte, care se reclamă mai imperios pentru a se pune la adăpost autoritățile de pretențiuni nesăbuite ale societății „Steaua Basarabiei”, cerem guvernului s’o ia , obligând-o pe numita societate să micșoreze comisionul ei exagerat de trei mii lei vagonul de 10.000 kgr. Ce încasează actualmente, până la tranșarea definitive a acestei chestiuni.
Vom mai reveni și nu vom înceta până nu vom vedea scăpată odată Basarabia de această rușine a vremei spre liniștirea spiritelor, căci norodul suferă grozav după urma speculației acestei societăți. 

Culeoca, Anul I, Nr. 10, anul: 1809, p. 16
