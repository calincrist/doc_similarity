

Începând cu acest număr, revista noastră propune cititoarelor sale să se înscrie la cursurile de studiere prin corespondență a programării pentru mașinile electronice de calcul, cursuri pe care le va conduce SVETLANA  CHIRILOVNA COJOCARI, CANDIDAT ÎN ȘTIINȚE FIZICO-MATEMATICE, COLABORATOR SUPERIOR LA INSTITUTUL DE MATEMATICĂ CU CENTRU DE CALCUL AL AȘ RSSM. Clubul își va avea ședințele lunar, prima fiind considerată cea inaugurală din iumărul de față. Pe lângă lecținle propriu-zise, cititoarele-membre ale clubului vor putea primi răspunsuri la întrebările ce le interesiază. De asemenea, vom propune și scurte liste de literatură suplimentară.

De la ABAC la MEC

Omul a pătruns în cosmos. A coborât în adâncimile cândva încuiatelor oceane. Omul a îndrăznit să pună «în lanțuri» cele mai dezlănțuite energii ale pământului și soarelui. Cu mânile goale aceste energii nu le «înhami», fără un prieten de nădejde e greu să te întorci acasă din nemărginirea cosmosului și apelor. Cine e acel «prieten de nădejde»? Mașina electronică de calcul, sau prescurtat MEC. Și dacă astăzi vorbim despre aplicarea MEC în cele mai diverse domenii ale științei și tehnicii, nu e de mirare pentru nimeni, deoarece, într-o anumită măsură, ne-am deprins cu ideea, că, fără ele, nu poți vorbi despre un înalt nivel de dezvoltare. Dar dacă ai să-i spui chiar celui familiarizat cu aparatele de calcul, că mașina electronică, sau cum i se mai spune, compiuterul, e în stare să-ți ajute în cele mai neînchipuite «operații» pe lângă casă, la bucătărie, la frizerie sau la atelier, puțini vor fi acei care să te creadă. Totuș, adevărul este acesta. Azi puteți procura o mașină de spălat cu comandă automată. Un simplu dispoăitiv, montat în televizorul dumneavoastră, vă va ajuta să modelați diferite jocuri și exerciții de antrenare a memoriei, reacției sau de dezvoltarea gândirii logice, iar toate acestea le puteți urmări și controla imediat pe ecranul televizorului. Atare dispozitiv va avea la bază tehnica de calcul. Deaceea cititorul nu trebue să-și închipue că terminul «de calcul» ar însemna să fie legat numai și numai de sfera unor probleme de matematică. Tehnica cu roboți, automatele și liniile automatizate — în inima lor tot MEC lucrează. Uneori noi sîntem «serviți» de aceste mașini-minuni, fără ca să ne dăm sama de așa ceva. Ani la rând în țara noastră funcționează sistemele de rezervare a biletelor în domeniul transportului de pasageri pe calea aerului și celui feroviar. E vorba de sistemele «Sirena» și «Express». Informațiile despre disponibilitatea biletelor la cutare rută se acumulează în memoria mașinilor de calcul și e suficient să faci o comandă — la telefon sau la mașina de scris, ca în câteva secunde să ți se furnizeze informația necesară sau să ți se elibereze un bilet. Și aici întri în contact direct cu calculatoarele electronice MEC.

Tehnica de calcul pătrunde în cele mai neașteptate domenii ale activității omului. La o frizerie modernă, un ecran de televizor, cuplat cu mașina electronică de calcul, îți poate imediat da «un sfat», ce coafură te prinde mai bine. Câteva trăsături de condei, o simplă schiță a hainei, ce ai vrea să ți-o coși, îndiamnă la lucru mașina de calcul și în câteva clipe ecranul aceluiaș televizor îți va demonstra haina comandată.Mai mult decât atât: această mașină de calcul cu ecran, sau cum îi mai zicem, displei, e în stare «să-ți recomande», ce fel de model te va prinde mai bine. Pentru că pe acelaș ecran vei putea să te privești din toate părțile și ai putea întroduce cutare sau cutare corecții în modelul ales. În momentul când ai ales un anumit model, compiuterul va elabora schițele viitoarei haine conform caracteristicilor individuale și le va transmite croitorului. E adevărat, deocamdată, avem puține asemenea ateliere și frizerii. Dar viitorul numaidecât își va întroduce, tot mai insistent, noutățile tehnice în traiul nostru.

Până atunci, însă, noi trebue să acumulăm cunoștințe cât mai largi în domeniul tehnicii de calcul și să ne apropiem cât mai mult de cunoașterea capacităților ei. Pentru început, un pic de istorie.
Cine dintre noi nu cunoaște rudimentarul abac, de care s-au servit sute de ani toți contabilii -calculatorii lumii? Abacul de contabilitate și azi își are valoarea sa. Simplu prin construcție, abacul a fost «înghesuit» abia în secolul XVII de către dispozitivele mecanice de calcul. În 1642 matematicianul, fizicianul și filozoful francez Blez Pascal a construit un aparat mecanic de calcul, ce efectua adunarea și scăderea cu numere de opt cifre. Abia trei decenii mai târziu dispozitivul de calcul al matematicianului german Gotfrid Laibniț va efectua calcule la toate cele patru operații. În țara noastră primul aritmometru a fost construit de matematicianul rus P. Cebâșev. Ideile lui în elaborarea automatelor de calcul și-au păstrat actualitate apână în zilele de azi. Nespus de mare este contribuția la elaborarea automatelor de calcul a matematicianului englez Cearlz Bebidj, care a activat în prima jumătate a secolului trecut. Mașina de calcul, construită de el, era capabilă să efectueze nu numai operații matematice separate, ci un complex de calcule conform unui program concret. Mașina lui C. Bebidj era înzestrată cu dispozitive de racord și emitere a informației, cu dispozitiv aritmetic și de memorizare, precum și cu un dispozitiv de comandă, ce directa consecutivitatea efectuării operațiilor. Deși elaborată pe principii mecanice de funcționare, mașina lui C. Bebidj stă la originea mașinilor electronice de calcul moderne. Este curios de menționat, că prima programistă, care a operat cu mașina lui C. Bebidj, a fost contesa Lovlais, Augusta Ada Bairon, fiica marelui poet. Posedând strălucite capacități matematice, o mare erudiție și inteligență, Ada Bairon a publicat o lucrare, bazându-se pe experiențele cu mașina lui C. Bebidj, lucrare ce i-a atribuit autoarei numele de pionerat în teoria programării.

Dezvoltarea electronicii a contribuit la evoluția intensă a tehnicii de calcul. Prin anii 40 ai secolului nostru au apărut primele mașini de calcul, construite pe baza schemelor electronice. În comparație cu cele mai simple microcalculatoare moderne, aceste mașini erau foarte «neîndemânatice» și ca volum («MARC-1», una din mașinile acestei generații, ocupa o suprafață de peste 40 metri patrați, cântărea 5 tone și era acționată de un motor cu o capacitate de 5 cai-putere); neîndemânatice apăreau aceste mașini și ca viteză de calcul (înmulțirea, de exemplu, dura 3 secunde — comparați: o mașină electronică de calcul de ultimă generație efectuează zeci de... milioane de operații pe secundă).

Dar lumea nu bătea pasul pe loc. Revoluția tehnico-științifică, ce a explodat pe toate continentele în secolul nostru, a pus în fața științei matematice sarcina de a elabora și construi noi mașini de calcul, care să corespundă ritmurilor vertiginoase de dezvoltare a științei și tehnicii pe arenă mondială.În 1947, când omenirea abia se dezmeticise după cataclizmul celui de-al doilea război mondial, iar țara noastră abia își vindeca rănile, la Kiev, sub conducerea academicianului S. Lebedev, a fost elaborată prima mașină electronică de calcul, ce a întrat în funcție patru ani mai târziu. De aici încolo noile generații de mașini electronice vor fi aplicate în cele mai neînchipuite domenii de activitate umană, începând cu marile complexe de producție automatizate și terminând cu tehnica de natură fantastică cu roboți. Noi, însă, în continuare ne vom preocupa de mașinile electronice simple, despre care în documentele de partid, în hotărârile guvernului se spune, că îl vor ridica pe omul contemporan la un nou nivel de participare nemijlocită la progresul tehnico-științific și la viața obștească, necunoscut până acum.
