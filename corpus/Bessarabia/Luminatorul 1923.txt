Lemne pentru mănăstiri 

Se publică, mai jos, adresa Direcţiei Silvice din Chişinău, No. 15217 din 17 Decembrie 1923, către Arhiepiscopie: 
Avem onoare a Vă aduce la cunoştinţă, că Onor. Casa Pădurilor a aprobat, ca, în cazuri când lemnele ce vor rezulta din suprafeţele de pădure lăsate în folosinţa mănăstirilor, vor fi absolut insuficiente pentru satisfacerea nevoilor acelor mănăstiri, — să li se mai vândă lemne de foc din exploatările Statului, cu plată după tarif şi în limita disponibilităţilor.
În consecinţă, vă rugăm, să binevoiţi a aduce la cunoştinţa mănăstirilor, cari ar mai avea absolută nevoie, să cumpere lemne dela Stat, să adreseze cerere ocolului silvic respectiv, arătând şi justificând cantitatea de lemne ce le mai este necesară.
 Ocoalele vor înainta aceste Regiunei, arătând dacă au disponibilităţi pentru satisfacerea lor, după care Regiunea va decide cantităţile de fapt ce vor primi.
