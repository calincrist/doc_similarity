Amânarea aplicării legii taxelor de timbru și înregistrare în Basarabia


	În no. 6 al revistei s`a publicat decretul-lege după care urma ca și în Basarabia să se perceapă aceleași taxe de timbru și înregistrare ca în vechiul regat, începând dela 2/15 Mai a. c.
	Însă în monitorul oficial No. 22 din 15 Mai a. c. se publică un nou decret lege, No 1872, după care „se amână până la 15 Iunie 1919 aplicarea legei taxelor de timbru și înregistrare în cuprinsul Basarabiei”.
	Așa dar, din ziua de 2/15 Iunie a. c., pe toate petițiile (proșeniile), care vor intra în cancelariile Arhiepiscopiei Chișinăului ca și în toate instituțiile bisericești din Basarabia, se vor pune un timbru fiscal de 30 de bani și un alt timbru de ajutor de 10 bani, adică timbre de 40 de bani, ca și în vechiul regat, în loc de 6 lei și 10 bani, ca până acum.


Taxele de timbru și înregistrare în Basarabia

        În Monitorul Oficial No 267 a. c. a apărut decretul lege după care s’a hotărât că ,,puterea legei asupra taxelor de timbru și înregistrare în vigoare în România se întinde și în cuprinsul Basarabiei, cu începere de la 15 Aprilie 1919”.
        Aplicarea acestei legi însă s’a amânat după o lună, după cum reiese din următorul decret lege, publicat în monitorul oficial No 294 din 30 Martie a. c.:
                            Ferdinand I 
        Prin grația lui Dumnezeu și voința națională, Rege al României.
        La toți de față și viitori sănătate.
        Asupra raportului ministrului nostru secretar de Stat la departamentul finanțelor sub No. 232.964 din 29 Martie 1919.
        Văzând jurnalul consiliului de miniștri No. 572 încheiat în ședința dela 29 Martie 1919, 
        Am decretat și decretăm:
      Se aprobă de Noi, sub rezerva ratificărei ulterioare a Corpurilor legiuitoare, cele ce urmează:
        Art. I. Se amână până la 15 Mai 1919 aplicarea legei taxelor de timbre și înregistrare în cuprinsul Basarabiei.
        Art. II. Ministrul Nostru secretar de Stat la departamentul finanțelor este însărcinat cu executarea decretului de față.
    Dat în București, la 29 Martie 1919.
                                                                                                       (ss) FERDINAND.
Ministrul finanțelor.
(ss) OSCAR KIRIACESCU
                                                                                                     No 1.457
Așa dar, din ziua de 2/15 Mai a. c. pe toate petițiile (proșeniile) care vor intra în cancelariile Arhiepiscopiei Chișinăului ca și în toate instituțiile bisericești din Basarabia, se vor aplica un timbru fiscal de 30 bani și un alt timbru de ajutor de 10 bani, adică timbre de 40 bani, ca și în vechiul regat, în loc de 6 lei și 10 bani.


2. Publicațiuni
Tribunalul Bisericesc.

No.1

    Aducem la cunoștința publică, că d-na Liudmila Alexandru Scurtu, domiciliată în comuna Costiujenii-Mari, județul Soroca, a cerut în ziua de 4 Februarie 1919 desfacerea căsătoriei sale cu soțul său Victor Scurtu, căsătorie săvârșită de preotul Gh. Cernăuțeanu, la 19 August  1913 în biserica sf. Mihail din comuna Costiujenii-de-Jos, județul Soroca. Motivul cererei sale este că numitul soț a părăsit casa conjugală de cinci ani, fără să mai trimită vr’o știre.
   Invităm prin aceasta toate autoritățile și persoanele, care au știință de dl. Victor Surtu, să trimită informațiile la Tribunalul bisericesc  al Arhiepiscopiei  Chișinăului și Hotinului.
                                                              Președinte , ( ss) Protoiereu Sp. Muranevici
                                                  p.Secretar  General (ss) Cost. N. Tomescu.
Șef de birou (ss) S. Irimița.
No. 2354- 1919 Februarie, 25.
Dosar 95’19


Publicațiune
Tribunalul bisericesc.
 Aducem la cunoștința publică că D-na Liudmila Alexandru Scurtu, domiciliată în comuna Cotiujenii Mari, jud. Soroca, a cerut în ziua de 4 Februarie 1919 desfacerea căsătoriei sale cu D-l Victor Scurtu, căsătorie săvârșită de preotul Gh. Cernăuțeanu la 19 August 1913 în biserica sf. Mihail din comuna Cotiujenii de jos, jud. Soroca. Motivul cererei sale este că  numitul soț a părăsit casa conjugală de cinci ani, fără să mai trimita vr’o știre.
 Invităm deci toate autoritățile și persoanele, care au știință de d-l Victor Scurtu, să trimită informațiile la Tribunalul bisericesc al Arhiepiscopiei Chișinăului si Hotinului.
Președinte, (ss) Protoieru Sp. Muranevici.
p. Secretar General (ss) Const. N. Tomescu.
Șef de birou (ss) S. Irimița
No. 2354. – 1919 Februarie 25.

