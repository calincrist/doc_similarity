Manifestul Împăratului Carol către popoarele din Austro-Ungaria
O telegramă specială a ziarului Wolnische Zeitung publică următorul manifest.
,,Sunt decis să procedez la înfăptuirea reclădirei Statului în spiritul principiilor admise de Puterile Centrale în propunerile lor de pace.
	Austria corespunzând voinței popoarelor sale caută să devie stat federal înăuntru căruia fiecare națiune să constituie pe propriul său teritoriu ca o unitate de stat.
	II. Prin aceasta nu se împiedică teritoriilor poloneze din Austria cu regatul polon.
	III. Orașul Triest conform dorinței populației va avea organizație specială.
	IV. Această nouă grupare care nu atinge de loc integritatea teritoriilor Ungariei, acordă fiecărui stat național independența sa. Această independență se va menține printr’o conlucrare comună.
	Până când se va legifera această nouă organizație de stat, toate instituțiunile de stat și legile de acum rămân în vigoare. Guvernul meu este însărcinat să pregătească fără întârziere lucrurile în această direcție. În acest scop se va numi consilii compuse din deputații diferitelor naționalități din parlament care vor pregăti organizația în interiorul națiunilor și regula relațiunile dintre statele autonome. 
Impăratul Carol
Cɧișinnă – Tipografia “BASARABBIA”


Marea reformă a vremii

E reforma administrativă, cea mai mare și mai însemnată după reforma agrară.
Prin această lege satul, comuna și județul vor căpăta  puteri depline pentru îmbunătățirea gospodăriilor sale. Poliția, jandarmeria va putea sluji mai cu mare folos obștei.
Directoratul provincial a Basarabii având puteri depline din partea guvernului, cunoscând nevoile noastre mai de aproape, va lucra mai cu roadă pentru norod. N`a trenui pe viitor pentru toată nimica să facem drum la București, pierzând timp și bani.
Vom avea în curând o orânduială nouă potrivită cu duhul vremii, cu nevoile oamenilor de la sate și orașe.
Apărătorii regimului vechi, bufnițele nopților de reacție pun piedici, însă degeaba. Isbânda schimbărilor democratice e chezășluită.

Iorgu Tudor
