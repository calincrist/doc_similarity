În spiritul ideologiei şi moralei comuniste, al intoleranţei faţă de ideologia burgheză,
în spiritul patriotismului socialist şi al internaţionalismului proletar, al
stimei adânci faţă de muncă şi să contribuie la pregătirea elevilor pentru o
viaţă socială activă. Istoria poporului rus trebuie expusă în strânsă legătură cu istoria altor popoare din URSS, iar istoria URSS nu poate fi studiată izolat de istoria întregii Europe şi de istoria universală. Elevii să înţeleagă comunitatea soartei istorice a popoarelor URSS în frunte cu marele popor rus în lupta lor comună împotriva ţarismului, moşierilor şi duşmanilor din alte ţări.
La tema Orânduirea comunei primitive pe teritoriul ţării noastre învăţătorii predau epoca de piatră pe teritoriul Moldovei; cei mai vechi agricultori de pe teritoriul Moldovei. 
Momente din istoria Moldovei: Aşezările scitice de pe teritoriul Moldovei; Slavii pe teritoriul Moldovei; Grădiştele slave de pe teritoriul Moldovei; Alianţa militaro-politică ruso-moldovenească şi însemnătatea ei pentru Moldova; Lupta poporului moldovenesc sub conducerea lui Ştefan al III-lea împotriva cotropitorilor străini; Instaurarea jugului otoman în Moldova; Relaţiile moldo-ucrainene în perioada luptei de
eliberare dusă de poporul ucrainean împotriva Poloniei la mijlocul sec. XVII.
Elevilor, iar prin intermediul lor şi populaţiei, urmează să le fie dată o interpretare
marxistă a problemelor istoriei, economiei şi culturii Moldovei, să li se demonstreze că poporul moldovenesc s-a izbăvit de exploatarea feudală, capitalistă şi colonială cu ajutorul poporului rus.
Programa şi manualul sunt scrise în baza metodologiei marxist-leniniste. În aceasta şi constă deosebirea esenţială faţă de vechile manuale şi programe scrise de autori burghezi. O parte importantă a literaturii la istoria Moldovei este îmbibată cu idei burghezo-naţionaliste şi adeseori antisovietice.
În studierea istoriei Moldovei în secolul al XIX-lea o atenţie deosebită trebuie să fie acordată urmărilor progresive ale alipirii Basarabiei la Rusia, care se exprimă prin eliberarea poporului de jafurile turcilor şi tătarilor şi a numeroaselor războaie; prin avântul economic al Basarabiei în componenţa Rusiei; prin atragerea maselor populare la mişcarea revoluţionară din Rusia; prin lupta comună pentru socialism şi comunism.