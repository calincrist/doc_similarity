VIAȚA comsomolistă

ÎN FAPT DE SARĂ

Peste satul Costești se lasă amurgul. Ați ascultat vre-o dată cum coboară amurgul peste sat? Pământul zumzăe ca un stup, șuvoaele se întorc la matcă: oameni, mașini, căruțe. Așa-i sara. Așa-i dimineața. Torent uman. Flux și reflux.
Harnici oameni trăesc în satul nostru. Mai ales tineretul. Nu-i mai doboară osteneala. Eu nu voi vorbi despre munca oamenilor noștri. Despre ea au scris de atâtea ori în presă jurnaliștii și scriitorii. Eu voi povesti, măcar pe scurt, cum își petrece tineretul timpul liber.
Iată-i s-au întors de la muncă. Și-n străzi se revarsă veselia, glumele, cântecele. Freamăt tineresc! Dar serile la noi au și ele, ca și timpul zilei, înțelesurile lor. Pe băeți și fete îi poți vedea în toate părțile. Vor să discute, să pună la cale treburile pentru a doua zi, să afle, să cunoască cât mai multe, să se distreze, să se bucure de viață. Serile la noi sînt frumoase mai ales prin preocupările oamenilor.
În sat sînt vre-o două mii de fete și băeți, din care 475 membri ai comsomolului. Și în timpul liber fiecare se ocupă cu ceva folositor. Avem un cor din 120 de oameni, căruia în anul de față i s-a decernat titlul de Cor popular. Activează și un ansamblu de dansuri, care a ocupat locul întâi în raion. Iar ansamblul vocal (12 oameni) a avut cinstea să participe la concursul interrepublican a cinci republici: Lituania, Letonia, Estonia, Belorusia și Moldova. Mai avem o fanfară, care de asemenea a ocupat locul întâi în raion, un cerc dramatic, care s-a învrednicit de locul II,  o bună echipă de fotbaliști. Acum învățătorul Nicolae Stratan organiziază un jaz.
Bine, vieți zice, câteva sute de băeți și fete au în timpul liber ocupație. Dar restul? Mi s-a rezervat prea puțin loc în gazetă și n-am posibilitatea să povestesc mai amănunțit despre preocupările tineretului nostru. Voi spune, însă, un lucru, că la noi nu vezi pe nimeni, sara ori duminica, să îmble de colo-colo fără rost. Iar de aceștea au fost mulți și pe la noi, chiar și printre comsomoliști. Mi-aduc aminte de o adunare, la care am discutat planul de acțiune al organizației comsomoliste. Au vorbit mulți. Au vorbit frumos, gospodărește. Mai ales Ion Mereacre. Printre altele, el a spus:
Iată avem în sat un restaurant. Bun restaurant. Și nume frumos are — «Struguraș». Dar nu știm să folosim localul lui. Nu știm. De ce n-am organiza acolo, să zicem, niște serate, niște discuții, niște întâlniri cu scriitorii, compozitorii? Să petrecem mai frumos vremea liberă. Poate nu-i bine ce zic?
El se uita sfios în sală.
- Ba-i bine, Ioane, dă-i înainte! — se auzi o voce.
- Da lasă «vremea» în pace, bre, — ripostă careva. — Iaca, mie îmi place, pur și simplu, să stau sara sub nucul de la poartă și să fumez o țigară în tihnă.
- Apoi aici nu se vorbește de moșneji ca tine, ci despre cei tineri...
În sală izbucniră râsete. Tinerii l-au susținut pe Ion. Și iată acum restaurantul, ca și terenul de dans, ca și teatrul de vară pentru 3.000 de oameni, e în mâna tineretului. N-a fost chiar atât de ușor să obținem acest lucru. Dar vorba ceea: sub o piatră, care nu se mișcă, nu va curje apa nici odată.
O mulțime de seri și întâlniri au avut loc la restaurant. Și toate au fost interesante. Pentru că așa au hotărât comsomoliștii: cu lucruri plictisitoare, neinteresante, nefolositoare n-avem ce perde vremea.
La serata «Slavă ție, viticultorule!» au fost invitați viticultorii cu experiență, primul președinte de colhoz Fiodor Hâncota, care a povestit, ce prezenta viticultura, când s-au organizat la sat primele gospodării colective. La serată a fost invitat și comlozitorul Valentin Vilinciuc. El a împărtășit tineretului planurile sale de creație, a cântat împreună cu tineretul cântecul «Moldova mea». Apoi au urmat jocurile distractive: «Culesul poamei», «Cine câștigă burlueșul» și «Mămăliguța».
Interesantă a fost și serata «Trecutul, prezentul și viitorul satului». Despre viața întunecată, sărăcăcioasă și lipsită de drepturi a vorbit tineretului învățătoarea pensionară Elena Grigorevna Grigorean, iar despre prezent și viitor — Nicolai Pavlovici Lâsâi, secretarul comitetului de partid și Alexei Fiodorovici Feldjan, președintele actual al colhozului.
În gospodăria noastră aproape nu-i săptămână, ca să nu avem o întâlnire cu oamenii de creație. La noi vin scriitori, compozitori, artiști profesioniști ai teatrelor din Chișinău, Bălți, artiști amatori din orășelul Cotovschii. Tinerii colhoznici își ascut ajerimea minții, își deschid ochii. Toată lumina literaturii, muzicii, toată înțelepciunea fruntașilor e pentru ei un izvor nesecat de cnoștințe.
V. SULA,
secretarul comitetului comsomolist din colhozul «Progres», raionul Cotovschii.
