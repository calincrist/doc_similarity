Izbînda slovei moldovenești în Basarabia.

Jubileul istoric al revistei „Luminătorul”.
Vechea, înțeleapta și harnica revistă bisericească «Luminătorul», după un patrar de veac de neîntreruptă aparițiune pentru nevoile Bisericii și clerului din Basarabia, își sărbătorește azi jubileul al acestui traiu și al acestei munci.
Un sfert de veac de viață a unei publicațiuni din Basarabia este mare lucru, este o raritate pe care istoria tiparului trebuie s`o însemne la loc de cinste.
Cei 25 de ani de viață ai „Luminătorului” nostru basarabean, reprezintă nu numai o sărbătoare locală și specială a Bisericii și clerului dintre Prut și Nistru, dar și o sărbătoare a triumfului slovei romînești de pretutindeni, de unde se vorbește același grai.
Conducerea acestei reviste și colaborarea selectă ce a avut-o încă dela primul număr, continuînd a fi mereu la înălțime în această privință pînă în ziua de azi, i-a asigurat regulata apariție și respectul tuturor cititorilor.
Dintre aleșii mînuitori de condei cari au întemeiat revista „Luminătorul” și au lucrat cu dragoste și osîndie mereu în redacția ei, sunt I. P. S. Arhiepiscopu și Mitropolit Gurie al Basarabiei precum și prea venerabilul iconom mitrofor C. Popovici, cari și azi, în plină vigoare și voie bună, alături de alți colaboratori mai tineri, continuă a o îmbogăți cu scrisul lor. Aceasta este o garanție că revista va trăi ani mulți ani glorioși și în viitor precum i-a trăit și`n trecut, continuînd a face parte însemnată din hrana intelectuală a clerului basarabean, pentru binele general al celor ce se trudesc, al celor ce păstoresc și celor ce pasc pe sfîntul ogor al Domnului.
Revista bisericească „Luminătorul”, în plină desvoltare și cu o prețioasă experiență cîștigată din trecutul ei, pășește cu încredere în viitor, continuînd să fie tribuna de pe care se vor arăta păsurile și bucuriile clericilor și mirenilor iubitori de biserică din Basarabia ca și în cei 25 de ani pe care i-a  trăit pînă a. i. Ea va fi și mai departe o adevărată busolă, prin care stăpînirea eparhială va fi mereu orientată asupra celorce are de înfăptuit pentru ajutorarea clerului și binelui Bisericii. Jubileul revistei „Luminătorul”, îmi amintește jubileul de 50 de ani de viață al marelui ziar catoric „ La Croix” din Paris, sărbătorit la 1 Decembrie  1932, în prezența a 25 de arhiepiscopi, cardinali, episcopi din Franța și alte țări, mii de clerici, zeci de mii de credincioși și toate oficialitățile, sub președinția cardinalului Verdie, Arhiepiscopul Parisului și cu bucuria trimisului Papei, Nunțiului apostolitic Maglione.
Ce grandoare! Ce sărbătoare impunătoare! Ce solidaritate între conducători și conduși în jurul uni ziar catolic, cu ocazia jubileului său!
Revista noastră, bineințeles, nu va avea parte de o astfel de mare bucurie și îmbărbătare din partea ortodocșilor și oficialităților țării sale, deși ea în 25 de ani de viață a trecut și a învins împrejurări cu mult mai neprielnice și mai grele decît un ziar parizian în 50 de ani independenți, naționali, civilizați. 
Asta însă nu va împiedica pe revista «Luminătorul» ca ea să meargă înainte, cu pas măsurat și sigur, în slujba Bisericii și a clerului basaraaean, pentru, binele tuturora.
Salutînd cu drag și recunoștință pe jubilara îi zic: Înainte! Tot înainte!
Pr. Vl. Burjacovschi
