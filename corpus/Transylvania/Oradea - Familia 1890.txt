   Plecarea  studenților.
       Studenții au plecat din Bucureșci vineri séra la 7/19 septembre cu un tren special. Din incidentul acesta s’a adunat la gara de Nord lume multă, care le-a urat călětoríe fericită. O musică militară cântá imnul național : ››Deștéptă-te Romăne‹‹, care s’a respândit și ’n Românía și se cântă la tόte solemnitățile, cu tόte că unii critici moderni îi contestéză valόrea poetică.
      Numerul studenților erá peste 300, din cari vr’o 20 represintau diferite ḑiare din Bucureșci.
      Tot ei duceau mai multe cunune destinate bustului lui Eminescu. Dintre cununile aceste amintim : ceea din partea Associațiunei generale a studenților din Bucureșci și Iași, o liră de foi de lauri verḑi și aurite, cu inscripția : ››Omagiul și admirație poetului Eminescu ‹‹ ; a societații junimei studiόse medicale , fόie de oliv, cu inscripția : ››Lui Eminescu‹‹ ; a societații studenților universitari ››Unirea‹‹ fόie de stejar cu centură : ››Omagiul lui Eminescu‹‹ ; a societații studenților în medicină, foi de stejar : ››Lui Eminescu‹‹ ; a cetațenilor din Botoșani, foi aurite de metal  : ››Nemuritorului Eminescu‹‹ :  a Ateneului român din Bucureșci etc. Tόte cόronele aveau panglice mari albe,  cu litere aurite.
      Tot cu studenții a plecat și artistul Iulian, care s’a oferit a merge la Botoșani pentru concertul ce aveau să deie studenții acolo, în folosul copíilor săraci. 

Primirea studenților

      in Botoșani a fost stralucită. Lume multă le-a eșit la gară spre  ̓ntimpinare.
      In numele orașului  le-a urat bunăvenire primarul Carp ; in numele studenților  i-a respuns Mendonidi  Panaitescu.
      Apoi studenții  fure incartierați,  bine  găzduiți prin hoteluri  și la particulari.
      Relativ la intimpinarea studenților, cari dela stația Pașcani s ̓au mai inmulțit cu colegii lor porniți din Iași, mai adaugăm urmatόrele detaiuri, pe  cari le aflăm tocmai in momentul acesta.
      Trenul sosì la Botoșani sâmbătă (8/20  septembre) la miéḑăḑi. Studenții se deteră jos in sunetul musicei militare care a intonat imnul ››Deștéptă-te Române‹‹ ;ér corul invěțătorilor din Botoșani și Dorohoi au càntat cântece de bunăvenire. Apoi a fost intimpinați de consiliul comunal și salutați de bunăvenire de cătră primarul orașului,  căruia a respuns delegatul studenților. 
       La acésta recepțiune asistară autoritățile civile și militare, corpul profesoral, Ateneul Român, șcόlele, societațile și orașenii.
       Dela gară cortegiul pornì in ordinea următόre : 1, patru călăreți ; 2, Musica regimentului 16 de dorobanți; 3, școlile publice; 4, societățile cu drapelele lor ; 5, corpul didactic,  presa;  6,  consiliul comunal cu delegațiunea studenților și autoritățile ; 7, studenții ; 8, patru călăreți.
       Cortegiul a străbătut mai multe strade, apoi prin fața palatului comunal s’a oprit la catedrală. Aici s’a oficiat un Te-Deum, după care s’a făcut incvartirarea studenților.


