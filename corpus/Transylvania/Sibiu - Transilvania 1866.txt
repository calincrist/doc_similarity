Scrisori intime
Sibiu, Septembre 1886
Scumpa mea amică!
Ț-am fost promis, că îndată ce voi sosi acasă, o să-ți scriu, cum am aflat orașul și ce impresiune a facut el asupra mea, după ce atâta timp nu l'am vedut.
Nu-ți poți închipui, scumpa mea, ce suveniri plăcute mi-au remas dela țeră. Mă gândesc și acum adese la serile plăcute, când era luna atât de frumosă și întreg cerul sclipea într'o magică lumină de mulțimea stelelor, er noi ședeam împreună și priviam la încântătoria panoramă, povestind dulci suveniri! Numai doiosa cântarea unui fluier se amesteca din când în când în vorbele nostre...
Era pe aci să me confund în amintirile dela țeră uitând, că am să-ți descriu impresiunile ce le-am avut când am intrat în oraș. Așa e, vieța dela sate mi-a fost forte plăcută, și pari că e o vecinică umbră ce mă urmăreșce.
...Intru în oraș. Casele mari și înalte. Scomotul birgilor, alergarea omenilor în sus și în jos tote aceste mi se păreau atât de străine, atât de neobicinuite. Abia acasă la mine me aflai erbine, dar credeme scumpo, tot nu așa, ca la voi. Privind pe ferestră, ochii-mi intimpinau o mulțime de omeni intre cari și cunoscuți ai mei. Domne! Omenii aceștia niciodată nu se pot asemena cu cei dela țeră. O salutare rece, un bine-ai-vinit nesimțit și apoi ai gătat-o. Cu un cuvent, nu e ca pela voi. Cu tote că pela sate omenii sunt mai simpli, ei n'au atâtea considerări, nu se șciu preface, in tote li se vede sinceritatea și o inimă mai curată.
Mare bucurie am avut vedend, că zidirea școlei de fetițe s'a terminat. Și te asigur, scumpa mea, acea e o zidire ca și de care pe sema unei școle de fetițe, la noi în Ungaria cel puțin, nu cred să esiste. Școla e arangiată cu cele mai moderne mobile și mijloce de invețăment: intrând în ea, ți-se pare că te afli într'o școlă de fete din München. Sunt încântată de ea!... Dar, șcii tu dragă, când me gândesc serios la împregiurările nostre la crescerea care ar trebui să se dee copilelor nostre conform acestor împregiurări. apoi la conducerea internatului și mai departe mi s'ar păre că acesta școlă ar fi menită a da mai multă cultură superioră copilelor, cari au să trăescă in orașe și să se inverte tot prin salone. 
Dee Dumnedeu să nu fie numai acesta. seu apoi sortea poporului nostru să se intorcă spre mai bine. Intru atâta incât visul celor ce au stat în fruntea acestei frumose idei să se realiseze.... Er de nu,să arătăm lumii. că numai edificiul e așa de pompos floricelele inse se cresc intr'ensul astfel, precum o pretind interesele națiunii nostre: să se crescă »inimi româneșci, econome bune și femei culte.« Căci numai astfel va pute să steie la inălțimea chiemării sale școla care se va și deschide dilele aceste,-in disa Românului-» Dee Ddeu să fie intr'un ces bun!«
....Uitasem cu totul, că și pela voi la sate chiar acum e timpul mai scump. Incheiu deci și-mi reserv a-ți cu altă ocasiune mai multe.
A ta amică
Aurora.