Constituționalul și Propaganda ce era să easă la lumină unindu-se amândoă într-una de acum înainte, es subt acest titlu de Romania; prin urmare dumnealor abonați ai amândurora vor priimi toți Romania.
Romania acum este mică și fără putere; însă în viitor prin unire și prin credință în Domnul măririi va crește și se va mări cât un colos, și atunci se va învrednici a intra și dânsa dâmpreună cu țara al căria nume scump poartă, în rangul jurnalelor și al statelor celor luminate ale Europei.
Romania va publica știrile din năuntru dându-și părerea asupra lor; va spirjini Constituția Romăniei în toată întregimea ei, luminând pe cei nedomiriți încă asupra tuturor foloaselor celor mari și nenumărate ce vor isvorî din asemenea așezăminte drepte și Dumnezeești; va înrădăcina religia și inimile creștinilor celor rătăciți; va contribui spre înflorirea literaturei, a științelor și a negoțului, și va face cunoscut Romănilor politica Europei dându-le știrile cele mai noi. În sfârșit Romania se va sili din toate puterile sale pentru creșterea și mărirea Romăniei în toate privințele, propagând principiul democratic și ideea de unire a tuturor Romănilor, și întemeindu-se la toate acestea pe educația copiilor și a junimii, pentru care redactori acestei foi au socotit de trebuință a face următoarea chiemare obștească: sânt poftiți toți Romăni și toate damele romăne din toate țările Romănești ca să binevoiască a onora Romania cu ajutoarele Dumnealor în această întreprindere mare care este mai presus de mijloacele redactorilor ei, și care numai atunci va putea isbuti după cum merită când va fi îmbrățișată de către toate damele și toți bărbații cei mari ai Romăniei.”